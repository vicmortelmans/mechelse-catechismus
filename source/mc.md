VIER EN DERTIGSTE LES

Van de Biecht

# Wat is de Biecht of Penitentie?

## Een Sacrament, van Christus ingesteld, in hetwelk door de priesterlijke macht de zonden, die na het Doopsel gedaan zijn, vergeven worden

A. Het antwoord spreekt ons: 1° van de instelling; 2° van het uitwendig teken, en 3° van de bijzondere genade van het Sacrament van de Biecht.

1° *De instelling:* het is **een Sacrament, van Christus ingesteld.** (Zie [32ᵉ les, 1ᵉ vr.](les-32.html#wat-is-het-heilig-sacrament-des-altaars)) Deze instelling greep plaats wanneer Christus, na zijn verrijzenis aan zijn Apostelen verschijnende, over hen blies en tot hen sprak: *« Ontvangt de H. Geest; wier zonden gij vergeven zult, die worden zij vergeven, en wier zonden gij houden zult, die zijn zij gehouden. »*

2° *Het uitwendig teken:* de vergiffenis van de zonden — **door de priesterlijke macht:** door de vrijspreking of absolutie van een priester die geldig gewijd is en jurisdictie ([28ᵉ les, vr. 5](les-28.html#aan-wie-zijn-wij-schuldig-te-biechten)) heeft. Deze vrijspreking of absolutie geschiedt door de woorden, *« Ik ontsla u van uw zonden in de naam van de Vader, en van de Zoon, en van de H. Geest, Amen. »* Zij maakt met de akten van de biechteling, namelijk, het berouw (door de biecht en andere tekenen uitwendig kenbaar gemaakt), de belijdenis en de voldoening, een volmaakt oordeel tot ontslaging uit, en betekent allerduidelijkst de vergiffenis van de zonden.

3° *De bijzondere genade:* **de zonden, die na het Doopsel gedaan zijn, worden vergeven.** Hierdoor verschilt de Biecht a) van het Doopsel, waardoor wij van de erfzonde en de voorgaande zonden vergiffenis bekomen; b) van al de Sacramenten van de levenden, die rechtstreeks dienen, niet om de zonde te vergeven, maar om de heiligmakende genade te vermeerderen. Uit dit uitwerksel blijkt, dat slechts degenen die na het Doopsel enigszins gezondigd hebben, geldig de absolatie kunnen ontvangen.

De Biecht schenkt ons, met de vergiffenis van de zonden die na het Doopsel gedaan zijn, ook de heiligmakende genade en recht tot de dadelijke. ([30ᵉ les, vr. 7.](les-30.html#mag-men-tweemaal-gedoopt-worden))

Dit Sacrament wordt *Biecht* genoemd, omdat men zijn zonden moet *biechten* om de absolutie te kunnen bekomen; het heet ook *Penitentie* (boetvaardigheid), omdat wij er boetvaardigheid door doen over onze zonden.

# Hoeveel delen zijn er nodig tot het Sacrament van de Penitentie?

## Drie: berouw, belijdenis of biecht, en voldoening

V. Hoeveel werken zijn er vanwege de biechteling vereist, om geldig en met vrucht de absolutie van de priester te kunnen ontvangen?

A. *Drie* werken, te weten: 1° **berouw** of leedwezen over de zonden waarvan men vergiffenis wil bekomen; 2° **belijdenis of biecht:** uitwendige bekentenis dier zonden aan de priester; 3° **voldoening** of penitentie.

# Wat is het berouw?

## Een leedwezen over de zonden, door dewelke wij de goddelijke majesteit en goedheid vergramd hebben, met een vast voornemen van dezelve te biechten en ons te beteren

A. Het berouw bevat *twee* delen:

1° **Een leedwezen:** een spijt of droefheid **over de zonden,** over de woorden, werken, begeerten of verzuimenissen tegen de wet en de wil Gods, **door dewelke wij de goddelijke majesteit en goedheid vergramd hebben,** door dewelke wij God, de opperste majesteit en goedheid, beledigd hebben. Dus het leedwezen tot de Biecht vereist, moet zijn: a) over de *zonden,* b) over *onze zonden* en niet over die van anderen, en c) om reden dat wij *God* door die zonden vergramd hebben, en niet enkel omdat wij er b.v. onze fortuin, onze eer, onze faam door verloren hebben, — Er is niet vereist, dat het leedwezen op de oneindige goedheid of volmaaktheid Gods steune, en zo volmaakt weze; het is genoeg, dat het gegrond zijop de hoop van de hemel, of de vrees van de hel, of de leelijk zeid van de zonde, en derwijze slechts een onvolmaakt berouw uitmake (zie [14ᵉ les, vr. 3](les-14.html#hoe-worden-de-dagelijkse-zonden-vergeven)); maar, in alle geval, moet de reden, waarop het steunt, van het Geloof afgeleid zijn.

Het leedwezen over de doodzonden moet zich uitstrekken tot al de doodzonden, die men moet biechten, zonder uitzondering, daar iedere doodzonde ons vijand van God maakt; en dat over de dagelijkse zonden most zich noodzakelijk uitstrekken tot al die dagelijkse zonden, welke geheel van dezelfde aard zijn. (Zie [14ᵉ les](les-14.html).)

2° **Een vast voornemen,** de vaste, de bepaalde wil, **van dezelve** (zonden) **te biechten,** d.i. ten minste alle onze doodzonden aan de priester in de Biecht te verklaren, **en ons te beteren,** d.i. alle doodzonden zonder uitzondering, die dagelijkse zonden waarover wij leedwezen hebhen, en ook de naaste gelegenheid dier zonden te vermijden; want, wie de naaste gelegenheid niet wil vermijden, die wil de zonde zelve niet vluchten.

Het berouw is door de natuur zelve van de zaak tot het Sacrament van de Biecht vereist; inderdaad, God vergeeft nooit een zonde, zonder dat men ze verfoeie en wil vluchten voor het toekomende, en, volgens Christus’ instelling, is de Biecht noodzakelijk voor de vergiffenis van alle doodzonde. (Zie [14ᵉ](les-14.html) en [28ᵉ les](les-28.html).)

# Welke zonden moeten wij belijden?

## Alle doodzonden die wij na een naarstig onderzoek gevonden hebben en indachtig zijn, daarbij voegende het getal en alles wat de zonde mag veranderen of zeer bezwaren

A. De Catechismus leert ons in zijn antwoord:

1° *Welke soort van zonden wij moeten belijden:* **de doodzonden** namelijk. De dagelijkse zonden moeten wij niet biechten, omdat er andere middelen zijn om er vergiffenis van te bekomen. ([14ᵉ](les-14.html) en [28ᵉ les](les-28.html).)

2° *Welke doodzonden wij moeten belijden:* **alle doodzonden** die na het Doopsel gedaan, en door de Biecht nog niet rechtstreeks vergeven zijn; dus ook dezulke waar men reeds door een volmaakt berouw, of door een Biecht waarbij zij onvrijwillig vergeten werden, vergiffenis van bekomen heeft; want, volgens Christus’ gebod, moeten alle doodzonden eens aan het oordeel van de priester onderworpen worden. Het spreekt van zelfs dat wij ze maar moeten biechten, indien wij ze in ons geweten **gevonden hebben** en bij de belijdenis **indachtig zijn:** voorzeker vraagt God ons het onmogelijke niet.

3° *Welk onderzoek van conscientie tot de Biecht vereist is:* het moet — **naarstig** zijn: met zoveel vlijt gedaan worden dat men, ingezien de omstandigheden waarin men zich bevindt, met reden moge denken al zijn doodzonden ontdekt te hebben. Hiertoe zal men aandachtig overwegen de Tien Geboden Gods, de vijf Geboden van de H. Kerk, de plichten van zijn staat en de zonden die men meest bedrijft. Laat iemand die waarschijnlijk in een doodzonde gevallen is, vrijwillig na, het nodige te doen om zete ontdekken, dan is hij zo schuldig alsof hij die verzweeg; wie immers verplicht is zijn zonden te biechten, is noodzakelijk gehouden er zijn conscientie naarstig op te onderzoeken.

4° *Wat men, boven de zonde in haar zelve, nog moet belijden:* a) **het getal:** hoe dikwijls men de zonde bedreven heeft. Weet men niet juist het getal te zeggen, dan bepaalt men het zo nauwkeurig mogelijk, daarbij voegende: *min of meer.* Kan dit zelfs niet gedaan worden, dan verklaart men hoe dikwijls men per maand, week of dag, of in welke omstandigheden men gewoonlijk in de zonde gevallen is. b) **Alles wat de zonde mag veranderen:** al de omstandigheden die op hun eigen een nieuwe doodzonde van anderen aard uitmaken: wie b.v. zijn vader de dood heeft gewenst, voldoet niet met te biechten dat hij iemand de dood gewenst heeft; hij moet er bijvoegen dat hij dat gedaan heeft ten opzichte van zijn vader: deze omstandigheid maakt dat er, boven de zonde tegen het Vijfde Gebod, nog een doodzonde is tegen het Vierde. c) **Alles wat de zonde zeer mag bezwaren:** ten minste al die omstandigheden welke van een dagelijkse zonde een dodelijke maken: heeft iemand, b.v. een zware diefstal te biechten, dan voldoet hij niet met te verklaren, dat hij gestolen heeft; hij moet daarbij voegen, dat de diefstal zwaar was.

Om de absolutie van de priester te ontvangen, moeten wij, a) *onze zonden biechten,* aangezien de priester door Christus als rechter is aangesteld om te oordelen, niet enkel over de gesteltenis van de biechteling, maar eerst en vooral over diens zonden, en om, volgens dat oordeel, te beslissen of het behoort hem de absolutie te geven of te weigeren; b) zonder uitzondering *alle doodzonden biechten* die wij gevonden hebben en indachtig zijn, omdat ten minste alle misdaden die de doodstraf verdienen, aan de rechter moeten onderworpen worden; c) alle doodzonden biechten *met getal en alles wat de zonde mag veranderen of zeer bezwaren,* vermits wij anders niet al onze doodzonden zouden belijden.

Wie vrijwillig een doodzonde verzwijgt, of, door een zware nalatigheid in het onderzoeken van zijn conscientie, er een vergeet, die doet een slechte biecht en bedrijft een heiligschenderij; daarom moet hij in zijn volgende biecht wederom de doodzonden belijden waarvan hij zich in de voorgaande reeds beschuldigd heeft daarbij voegende de verzwegene of vergetene zonde en de heiligschenderij.

# Ben ik schuldig iets te doen na de belijding en de absolutie van de priester?

## Gij moet volbrengen de penitentie, die u gesteld is

V. Moet ik, na met berouw en rechtzinnigheid mijne zonden gebiecht en de absolutie ontvangen te hebben, nog iets doen opdat het Sacrament geheel zou voltrokken zijn, en ik er al de vruchten van zou bekomen?

A. **Gij moet — de penitentie:** het gebed, het werk van boetvaardigheid of het goed werk, — **die u** door de priester tot voldoening voor uw zonden **gesteld is,** op zonde **volbrengen,** en zelfs op doodzonde, als zij u tot voldoening vogr doodzonden opgelegd, en uit haar zelve of haar omstandigheden zwaar is. Gij moet ze ook volbrengen op de gestelden tijd, en, is de tijd niet bepaald, dan zo spoedig mogelijk.

De penitentie heeft kracht om ons te verlossen van de tijdelijke straffen van de zonden in de Biecht reeds vergeven, niet alleen voor zoveel zij een goed werk is, maar nog en eerst en vooral, uit hoofde van Christus’ instelling, als deel van het Sacrament van de Biecht dat, gelijk al de andere Sacramenten, de genade geeft die het betekent. Nochtans is zij niet, gelijk het berouw en de biecht, nodig tot de geldigheid van de absolutie; zij is slechts een volmakend deel van het Sacrament, dienende om ons te verlossen van de pijnen die wij dikwijls, na de absolutie ontvangen te hebben, nog schuldig blijven te lijden. ([v. 6.](TODO)) Onder opzicht van de penitentie is er tot de geldigheid van de absolutie slechts vereist, dat men vóór de absolutie bereid zij de penitentie, die op doodzonde zou verplichten, te volbrengen.

# Wordt door de Biecht niet vergeven de pijn, die de zonde verdiend heeft?

## De eeuwige pijn, die men in de hel stond te lijden, wordt door de absolutie vergeven; maar evenwel blijft er dikwijls nog schuld van tijdelijke pijn, hier of hiernamaals te betalen

V. Waarom is de penitentie of voldoening na de absolutie nog vereist: wordt in de Biecht, samen met de zonde, niet eok de pijn vergeven die God voor de zonde gesteld heeft?

A. **De eeuwige pijn** van schade en van gevoel **die men,** om reden van doodzonden, **in de hel stond te lijden,** alsmede een deel van de tijdelijke pijnen die men, wegens dagelijkse zonden, hier of in het vagevuur had uit te te boeten, **wordt,** samen met de zonden, **door de absolutie vergeven;** want als God iemand uit de staat van doodzonde tot zijn kind en zijn erfgenaam aanneemt, dan kan Hij hem niet eeuwig meer straffen; evenmin kan Hij, na de vergiffenis van een dagelijkse zonde, er geheel de verdiende straf van laten bestaan; — **maar evenwel blijft er dikwijls,** voor de dodelijke zonde en ook voor de dagelijkse, **nog schuld van tijdelijke pijn, hier** op deze aarde door ongelukken en tegenspoed, of door werken van boetvaardigheid, **of hiernamaals** in het vagevuur **te betalen** of uit te boeten.

Aan de dopelingen, mits voldoend berouw in geval dat zij tot de jaren van verstand gekomen zijn, geeft God zonder penitentie vergiffenis van *alle* pijnen, omdat zij door het Doopsel in het geestelijk leven geboren worden; maar de gedoopten die gezondigd hebben, geeft Hij dikwijls, zonder dat zij penitentie doen, geen volkomene vergiffenis van de pijnen, om zo hun ondankbaarheid te straffen.

Dat men dikwijls, na de vergiffenis van de zonden bekomen te hebben, nog schuldig blijft hier of hiernamaals tijdelijke pijnen te betalen, blijkt uit de geschiedenis van Adam, van Mozes en van David.

### Aanmerking

Al wat wij hier nopens de Biecht geleerd hebben, ligt besloten in de woorden die Christus bij het instellen van dit Sacrament gebruikt heeft. De Zaligmaker heeft aan zijn Apostelen en, door hen, aan al de priesters de dubbele macht verleend van de zonden, volgens hun oordeel, te vergeven of te weerhouden, en ze dusvolgens als rechters aangesteld over de zonden die te vergeven zijn. Hieruit volgt rechtstreeks, dat de vergiffenis van de zonden in dit Sacrament te bekomen is door de vrijspreking of de absolutie van de priester, en dat deze, om de absolutie geldig te kunnen geven, over de biechteling jurisdietie moet hebben; want, om hun vonnis geldig te kunnen uitspreken, moeten de rechters eerst een bepaald rechtsgebied ontvangen hebben; anders ware de orde in de rechtspleging onmogelijk. Dan, een rechter kan geenszins over een misdaad oordelen zonder die te kennen: wil dus de biechteling door de priesterlijke absolutie vergiffenis van zijn zonden bekomen, dan moet hij die aan de priester belijden, en is hiertoe volstrekt gehouden, indien zijn zonden dodelijk zijn; want de rechter moet ten minste al de misdaden onderzoeken die de doodstraf verdienen. De bieehteling moet ook berouw over zijn zonden hebben; want, zonder berouw is de vergiffenis van de zonden onmogelijk, Hij moet de wil hebben van zijn penitentie te volbrengen, daar de priester, als hij de absolutie geeft, volgens Christus’ instelling een penitentie moet opleggen.

### VRAGEN

Waarvan handelt deze les? — Hoe wordt zij verdeeld? — Wat bevat ieder deel?

1. Wanneer en hoe is het Sacrament van de Biecht ingesteld? — Zeg, met de Catechismus, welk het uitwendig teken van dit Sacrament is. — Leg het uit. — Waardoor wordt dit teken geheel volledigd? — Zeg, met de Catechismus, welke de bijzondere genade van dit Sacrament is. — Geeft dit Sacrament dus de heiligmakende genade en het recht tot de dadelijke genaden niet? — Hoe verschilt dit Sacrament, onder opzicht van genoemd uitwerksel, van het Doopsel en van de Sacramenten van de levenden? — Wie kan dit Sacrament ontvangen? — Bewijs dat uit de Catechismus. — Hoe wordt dit Sacrament genoemd, en waarom?

2. Geef de zin van de vraag: *Hoeveel delen zijn er nodig tot het Sacrament van de Penitentie.* — Zeg, hoeveel dingen er vereist zijn van de kant des biechtelings; noem ze met de woorden van de Catechismus, en verklaar enigszins deze woorden.

3. Hoeveel dingen zijn er nodig tot het berouw? — Noem ze met de woorden van de Catechismus. — Verklaar de woorden die het eerste deel uitdrukken. — Hoedanig dus moet het leedwezen zijn volgens de Catechismus? — Op welke reden moet dit leedwezen steunen en hoe moet die reden aanschouwd worden? — Tot welke zonden moet dit leedwezen zich uitstrekken? — Verklaar de woorden van het tweede deel. — Waarom is dit berouw tot het Sacrament van de Biecht vereist?

4. Zeg, met de Catechismus, welke soort van zonden wij moeten biechten? — Verklaar de woorden van de Catechismus en geef er rekenschap van. — Welke van die zonden moeten wij volgens de Catechismus biechten? — Verklaar de woorden van de Catechismus. — Moeten wij de doodzonden nog biechten die reeds vergeven zijn door een volmaakt berouw of door een voorgaande biecht waarin zij onvrijwillig vergeten werden? — Welk onderzoek van conscientie is er, volgens de Catechismus, tot de Biecht vereist? — Leg dat uit. — Hoe kan men dat onderzoek best doen? — Hoe zondigt men met aan dat onderzoek van geweten te kort te blijven, en waarom? — Zeg, hoeveel dingen er, boven de doodzonde in haar zelve beschouwd, in de Biecht moeten verklaard worden. — Noem ze met de woorden van de Catechismus. — Verklaar deze woorden en geef een voorbeeld van ieder geval. — Waarom is de biecht of belijdenis van de zonden tot dit Sacrament vereist? — Waarom moeten wij al onze doodzonden biechten? — Waarom moeten wij ze biechten met getal, en met al de omstandigheden die ze veranderen of zeer bezwaren? — Wat kwaad doet degene die vrijwillig een doodzonde verzwijzt, of aan het onderzoek van conscientie ernstig te kort blijft — Waartoe is hij daarna gehouden?

5. Geef de zin van de vraag: *ben ik schuldig iets te doen na de belijding en de absolutie van de priester?* — Zeg, met de Catechismus, wat gij, na de belijdenis en de absolutie, nog moet doen. — Verklaar die woorden. — Op welke zonde zijt gij daartoe gehouden? — Wanneer moet gij dat doen? — Welke zijn de vruchten van de penitentie of voldoening in het Sacrament van de Biecht, en waarom? — Hoe is de penitentie of voldoening tot het Sacrament van de Biecht vereist?

6. Hoe kan er nadat de absolutie gegeven is, nog spraak zijn van penitentie? — Zeg, met de Catechismus, welke pijn altijd samen met de zonde in de absolutie vergeven wordt. — Leg die woorden uit. — Geef er rekenschap van. — Zeg, met de Catechismus, welke pijn dikwijls na de absolutie overblijft. — Leg die woorden uit. — Waar is deze pijn uit te boeten? — Hoe verschilt het Sacrament van de Biecht van het Doopsel onder opzicht van de vergiffenis van de pijnen, en welk is de reden daarvan? — Bewijs uit de Heilige Geschiedenis, dat er dikwijls, na de vergeving van de zonde, nog schuld van tijdelijke pijnen overblijft.

VIJF EN DERTIGSTE LES

Van het H. Oliesel en het Priesterdom

# Wat is het Heilig Oliesel?

## Een Sacrament, in hetwelk door de heilige zalving de zieken in hun ziekten en hun uitersten nood verlicht en geholpen worden

A. Het antwoord spreekt 1° van het uitwendig teken en 2° van de bijzondere genade van het H. Oliesel.

1° *Het uitwendig teken:* **de heilige zalving:** de zalving die de priester op enige delen van het lichaam, voornamelijk op de vijf zintuigen en op de voeten doet met olie van de bisschop daartoe gewijd, — en het volgende gebed, dat hij bij iedere zalving herhaalt: « Door deze heilige zalving en zijn allermildste barmhartigheid vergeve u God wat gij misdaan hebt door het gezicht,… door het gehoor,… enz. »

2° *De bijzondere genade:* **de zieken worden in hun ziekten en in hun uitersten nood verlicht en geholpen:** de zieken die in stervensgevaar zijn, ontvangen bijzondere verlichting en hulp tot hun eeuwige zaligheid. ([v. 4.](TODO))

Het uitwendig teken van het H. Oliesel doet er ons duidelijk de bijzondere genade van begrijpen; immers, de zalving met olie een natuurlijke middel zijnde om pijnen te verzachten, wonden te helen en zwakke ledematen te versterken, zo dient zij allerbest om een inwendige verzachting, genezing en versterking te betekenen, en het gebed van de priester leert ons, dat zij hier wezenlijk die betekenis heeft. Ook doordien de zintuigen en de voeten de bijzonderste werktuigen zijn tot de zonde, de bijzonderste oorzaken van bekoring, de bijzonderste uitwendige delen van het lichaam, zo is de zalving ervan zeer geschikt om aan te duiden dat het H. Oliesel ons meer en meer van de zonde zuivert, tegen de bekoringen versterkt en in geheel onze persoon verlicht en helpt. Daarbij nog de gebeden die in de wijding van de heilige olie gestort worden, leggen ons de kracht van dit Sacrament voor ogen, en de waardigheid van de bisschop, die de wijding verricht, doet de verhevenheid van dit Sacrament uitschijnen.

# Aan wie wordt het Heilig Oliesel gegeven?

## Aan de zieken, die, tot de jaren van verstand gekomen zijnde, in nood zijn van sterven

Wie kan en mag het H. Oliesel ontvangen?

A. Om dit Sacrament te kunnen en te mogen ontvangen zijn er *drie* voorwaarden te vervullen: men moet:

1° **Ziek zijn:** aan een ware lichaamsontsteltenis lijden; daarom mag het H. Oliesel niet gegeven worden aan iemand die, niet door ziekte, maar b.v. ten gevolge van schipbreuk of van een rechterlijk vonnis in gevaar is van te verdrinken of op het punt van gedood te worden. Oude mensen wier krachten versterven, moeten als zieken beschouwd worden.

2° **Tot de jaren van verstand gekomen zijn:** onderscheid kunnen maken of kunnen maken hebben tussen goed en kwaad, en zo kunnen zondigen hebben of het nog kunnen. Bijgevolg mogen noch de kleine kinderen, noch de zinnelozen die nooit tot hun verstand gekomen zijn, dit Sacrament ontvangen.

3° **In nood zijn van sterven:** zich in een ziekelijke toestand bevinden die met het gevaar van welhaast te sterven verbonden schijnt. Dus moet men geenszins op het punt zijn van te sterven.

Het is van node dat men tot de jaren van verstand gekomen zij, omdat men niet eerder in zijn uiterste de verlichting eu hulp van het H. Oliesel kan genieten; dat men ziek zij en zelfs in nood van sterven, omdat dit Sacrament slechts ingesteld is om ons in de overgroten last van een dodelijke ziekte te verlichten en te helpen.

Men merke hierbij op dat het H. Oliesel, als Sacrament van de levenden, in staat van genade moet ontvangen worden, en dat men zich bijgevolg, vóór het te ontvangen, van zijn doodzonden moet zuiveren.

# Hoe dikwijls mag men het Heilig Oliesel ontvangen?

## Eéns in één ziekte, maar in verscheidene ziekten zo dikwijls als men zou hervallen wezen

V. Mag men, in gevaar van sterven, het H. Oliesel ontvangen zo dikwijls als men wil?

A. Men mag het maar **ééns** ontvangen **in één** en dezelfde dodelijke **ziekte,** of in één en hetzelfde gevaar van sterven; **maar in verscheidene** dodelijke **ziekten** van dezelfde of van verschillenden aard, **zo dikwijls als men** in een nieuw gevaar van sterven **zou hervallen wezen.** Dus zo dikwijls men, van een dodelijke ziekte bijna hersteld zijnde, wederom hervalt en in een nieuw gevaar van sterven komt, of zo dikwijls men, de H. Olie eens ontvangen hebbende, in een nieuwe ziekte valt en wederom in gevaar van sterven verkeert, mag men opnieuw de H. Olie ontvangen. In één woord, men mag het ééns ontvangen in ieder gevaar van sterven uit ziekte voorkomende. De reden is, dat het uitwerksel ervan, te weten: de verlichting eu de versterking van de zieke, zo lang duurt als het gevaar van sterven, maar ook niet langer dan dit gevaar.

# Wat profijt geeft ons het Heilig Oliesel?

## Ten eerste, het verlicht de zieken; ten tweede, het vermindert de bekoring; ten derde, het vergeeft de dagelijkse zonden; ten vierde, het neemt weg de vergetene doodzonden; ten vijfde, het helpt ook de zieken tot gezondheid, als het zalig is

V. De zin van de vraag is: hoe verlicht en helpt het H. Oliesel de zieken in hun ziekten en in hun uitersten nood?

A. **Ten eerste, het verlicht de zieken,** door de geruststelling van het gemoed en door de verzachting van de pijnen van het lichaam, alsook door de opwekking van de vurigheid door de zonde verflauwd.

**Ten tweede, het vermindert de bekoring,** die gewoonlijk in het gevaar van sterven heviger is dan ooit, zowel om reden van de verzwakking van het lichaam, als van de verdubbelde poging van de duivel. God houdt, uit hoofde van het ontvangen Sacrament, die bekoringen ten dele tegen, en Hij geeft meer genade om ze te overwinnen.

**Ten derde, het vergeeft de dagelijkse zonden,** 1° rechtstreeks, (ten minste waarschijnlijk) uit hoofde van de vermeerderde vriendschap met God door de vermeerdering van de heiligmakende genade teweeggebracht ([14ᵉ les v. 3](les-14.html#hoe-worden-de-dagelijkse-zonden-vergeven)), en 2° ook middellijker wijze, door leedwezen, gebeden en allerlei goede werken, tot dewelke de zieken, door de dadelijke genaden van dit Sacrament bewogen worden.

**Ten vierde, het neemt weg de vergeten doodzonden:** het geldt hier die zonden niet waar de zieke in een voorgaande goede Biecht of in een goede akte van volmaakt berouw niet op gedacht heeft, want deze zijn reeds vergeven: er is sprake van dezulke waar hij, nog op de ogenblik dat hij het H. Oliesel ontvangt, onvrijwillig mee besmet blijft, omdat hij verkeerdelijk gemeend heeft dat zijn berouw in zijn laatste Biecht, of zijn berouw buiten de Biecht voldoende genoeg waren; of omdat hij zijn ware doodzonden niet voor zulke aanziet; of omdat hij, in doodzonde zijnde, door krankzinnigheid buiten staat gesteld werd een akte van berouw te verwekken of te biechten; of nog, omdat hij, ten gevolge van zijn ziekte of van een andere oorzaak, niets meer weet van de doodzonden die hij sedert zijn laatste goede biecht, of sedert zijn laatste volmaakt berouw bedreven heeft, en er daarom geen nieuwe Biecht meer over spreekt, of geen nieuw volmaakt berouw meer tracht te verwekken. Nochtans moet de zieke, om door het H. Oliesel vergiffenis van zijn vergetene doodzonden te bekomen, een onvolmaakt berouw hebben, of er ten minste een gehad hebben dat nog voortduurt.

**Ten vijfde, het helpt de zieken tot gezondheid als het zalig is:** het helpt om de zieken van hun kwalen te genezen en tot de gezondheid weder te brengen, indien dit voor hun zaligheid noch schadelijk, noch minder profijtig is.

Door zijn vijf uitwerksels komt het H. Oliesel de zieke in zijn uitersten nood onder alle betrekken ter zaligheid helpen en verlichten: het verlost hem van de overblijvende zonden, die de zaligheid rechtstreeks beletten met hem de dagelijkse zonden en de vergetene dodelijke te vergeven; het wapent hem tegen het wedervallen, met hem te verlichten en met de bekoringen te verminderen; het geeft hem eindelijk de gelegenheid van nog veel te verdienen, met hem te verHehten en met hem te helpen tot gezondheid, als het zalig is.  — Omdat het H. Oliesel dient tot vergiffenis van de vergetene zonden, is het, in menige gevallen, de enige reddingsmiddel voor de stervenden zondaar.

# Wat is het Priesterdom?

## Een Sacrament, door hetwelk de dienaars van de H. Kerk macht ontvangen en genade om hun ambt bekwamelijk te bedienen

A. Het antwoord doet ons enkel de bijzondere genade van dit Sacrament kennen: het geeft — **aan de dienaars van de H. Kerk:** aan degenen die de HH. Sacramenten moeten bedienen, de gelovigen onderwijzen en besturen — **macht:** het merkteken van de ziel waardoor zij hun ambt vermogen uit te oefenen — **en genade:** vermeerdering van de heiligmakende en recht tot de dadelijke genade — **om hun ambt bekwamelijk te bedienen:** om hun plichten op een gevoeglijke en heilige wijze te kunnen vervullen.

De Catechismus spreekt van het uitwendig teken van het Priesterschap niet, omdat men niet zeker weet, welk van al de delen die in de H. Kerk de Heilige wijding uitmaken, het uitwendig teken is van Christus ingesteld. — Deze onzekerheid echter brengt geen zwarigheid bij, daar de H. Kerk alles wat enigszins tot de geldigheid van het Sacrament zou kunnen vereist zijn, met de grootste nauwkeurigheid onderhoudt.

Men merke op dat het Sacrament van het Priesterschap niet enkel uit de priesterwijding bestaat, maar ook al de andere wijdingen begrijpt waardoor de dienaars van de H. Kerk, uit Christus’ instelling, macht en genade ontvangen om hun ambt bekwamelijk te bedienen.

# Zijn al de dienaars van de H. Kerk even groot?

## Geenszins, want onder deze zijn zeven trappen of staten, waarvan de hoogste is het Priesterdom of de priesterlijke staat

V. Hebben al de dienaars van de H. Kerk één en hetzelfde ambt, en zijn zij dus allen even groot?

A. **Geenszins,** zij zijn niet allen even groot; **want onder deze zijn zeven trappen of staten:** zeven verschillende graden of orden van ambten of dienaars, **waarvan de hoogste is het Priesterdom of de priesterlijke staat:** het priesterlijk ambt in de eigen zin des woords. De zes andere orden of staten zijn het *ostiariaat* (deurwaarderschap), het *lectoraat* (voorlezersambt), het *exorcizaat* (bezwaardersambt), het *acolitaat* (dienaarsambt), het *subdiaconaat* en het *diaconaat*. De vier eerste orden worden genoemd de *mindere;* de twee laatste en het Priesterdom, de *grote orden,* omdat deze de dienaar van de H. Kerk verplichten het kerkelijk officie te lezen, tot de dood toe in de geestelijken staat te blijven en de altijddurende zuiverheid te onderhouden, terwijl gene die verplichtingen niet medebrengen. Buiten deze orden bestaat nog de *tonsuur* of *kruinschering,* waardoor men van de andere gelovigen afgescheiden, onder de dienaars van de H. Kerk aangenomen en tot de wijdingen voorbereid wordt, alsmede recht krijgt om de geestelijke bedieningen te bekomen.

De H. Kerk leert dat het Priesterdom een Sacrament is; de godgeleerden houden als zeker dat het diaconaat ook een Sacrament uitmaakt; maar waarschijnlijk zijn de overige wijdingen enkel kerkelijke ceremoniën. Men denke echter niet dat de verschillende wijdingen verschillende Sacramenten zijn: zij maken slechts één Sacrament van het Priesterschap uit, omdat de een dient tot voltrekking van de andere. Dit Sacrament heet het *Priesterdom,* om reden dat het priesterdom er de hoogste trap van is; het heet nog de *Heilige Orden,* omdat het aan de H. Kerk dienaars verschaft en zo onder de gelovigen orde sticht.

# Welke macht hebben de priesters meer dan de andere dienaren van de H. Kerk?

## De macht om in Christus’ naam de zonden te vergeven, en door hun woord het brood en de wijn te veranderen in het lichaam en het bloed des Heren

V. **Welke macht hebben de priesters,** die de hoogste trap van de dienaren van de H. Kerk uitmaken, **meer dan de andere dienaren van de H. Kerk:** meer dan de zes andere trappen of staten? — Het woord *priester,* dat uit zichzelf *ouderling* betekent, wordt overal gebezigd ter aanduiding van een man die aangesteld is om sacrificiën op te dragen, en zo als middelaar te dienen tussen God en de mensen.

A. De priesters hebben meer dan de andere dienaren van de H. Kerk deze *dubbele* macht:

1° **De macht om,** door de absolutie in de Biecht, **de zonden te vergeven,** niet uit hun eigen zelf, maar — **in Christus’ naam:** als afgezanten en plaatsvervangers van Christus;

2° De macht om — **door hun woord:** door de woorden die zij in de Consecratie uitspreken, **het brood en de wijn te veranderen in het lichaam en het bloed des Heren,** en zo het Sacrificie van de Mis op te dragen. ’t Is door deze tweede macht dat zij eigenlijk priester zijn: de eerste is er een voltrekking van, vermits het Sacrificie dient om God te verzoenen en zo de vergiffenis van de zonden te bekomen.

Buiten deze twee allerhoogste bedieningen zijn er nog andere, deels aan *alle priesters,* deels aan een bijzondere klasse van priesters, namelijk, aan de *hogepriesters* ot *bisschoppen* toebehorende. Alle priesters hebben nog de macht van te dopen, de H. Communie uit te delen, het H. Oliesel te bedienen, het woord Gods te verkondigen, de hun toevertrouwde christene gemeente, niet als wetgevers, maar als gezanten van de bisschop te besturen, en zelfs, met pauselijke toelating, het Vormsel te geven. De bisschoppen hebben daarenboven de macht van het Priesterdom en, zonder enige bijzondere toelating, het Vormsel te bedienen, alsook van het hun toevertrouwde bisdom als leraars, wetgevers en rechters onder het gezag van de Paus te besturen. In het uitoefenen van die macht moeten echter de bisschoppen en de priesters stiptelijk de voorschriften van de H. Kerk volgen.

Hieruit zal men niet besluiten dat het bisschopschap een bijzonderen staat uitmaakt: het is maar de hoogste graad van het priesterdom, dat het *enkel priesterdom* en het *hogepriesterdom* of *bisschopschap* begrijpt. Het schijnt zeker dat ook de bisschoppelijke wijding een Sacrament is.

# Mag iedereen de Heilige Wijding ontvangen?

## Geenszins, want de wijding van subdiaken, diaken en priester vereist zekere ouderdom, geleerdheid, en ook belofte van zuiverheid

A. **Geenszins** mag iedereen de Heilige Wijding ontvangen, **want de wijding van subdiaken, diaken en priester vereist zekere ouderdom,** namelijk de ouderdom van 21 volle jaren voor het subdiaconaat, van 22 voor het diaconaat en van 24 voor het priesterdom, — **geleerdheid:** de nodige geleerdheid om de Sacramenten wel te kunnen bedienen en de gelovigen te kunnen onderwijzen in alles wat hun ter zaligheid noodzakelijk of zeer dienstig is, — **en ook belofte van zuiverheid:** belofte namelijk van altijd in ongehuwden staat te blijven en alle zonde van onzuiverheid te vluchten. Deze drie voorwaarden, in hoofdzaak door Christus zelf gesteld, heeft de H. Kerk nader bepaald, en, zijn zij tot de grote orden vereist, dan mag ook niet eenieder de tonsuur en de kleine orden ontvangen. daar deze natuurlijk tot de grote leiden.

### Aanmerking

De zalving met de heilige olie en de woorden die de priester daarbij spreekt, betekenen heel klaar de verlichting en hulp ([v. 1](TODO)) of de vijf bijzondere profijten ([v. 4](TODO)), door de Catechismus opgegeven als zijnde de uitwerksels van het H. Oliesel op de stervenden zieke ([v. 1, 2°](TODO)). Uit hoofde van zijn uitwerksels kan en mag dit Sacrament slechts gegeven worden aan de zieken die tot de jaren van verstand gekomen zijnde, in nood zijn van sterven, en daar het zijn kracht behoudt zolang dezelfde dodelijke ziekte duurt, mag het maar eens in één ziekte ontvangen worden; in verscheidene ziekten echter, zo dikwijls als men zou hervallen wezen. — Al de heilige wijdingen die van Christus ingesteld zijn, en zo tot het Sacrament van het Priesterschap behoren, drukken klaarblijkend de macht en de genade uit, die de dienaars van de H. Kerk ontvangen om hun ambt bekwamelijk te bedienen: in de priesterlijke wijding, onder andere, ziet men allerduidelijkst, hoe de priester er de macht bekomt om de zonden te vergeven, en om het brood en de wijn in het lichaam en bloed van Christus te veranderen. — Uit de verhevenheid en de bestemming van de bijzondere genade van het Priesterschap blijkt, dat er bijzondere voorwaarden vereist zijn om dit Sacrament te mogen ontvangen.

### VRAGEN

Waarvan spreekt deze les? — Hoe wordt zij verdeeld? — Wat bevat ieder deel?

1. Zeg, met de Catechismus, welk het uitwendig teken is van het H. Oliesel. — Leg die woorden uit. — Welke is, volgens de Catechismus, de bijzondere genade van dit Sacrament? — Verklaar het antwoord. — Hoe dient dit uitwendig teken allerbest om die bijzondere genade uit te drukken?

2. Geef de zin van de vraag: *Aan wie wordt het H. Oliesel gegeven,* — Hoeveel en welke voorwaarden zijn, volgens de Catechismus, vereist, om het H. Oliesel te kunnen en te mogen ontvangen? — Leg die voorwaarden uit. — Toon hoe die vereisten natuurlijk uit de bijzondere genade des H. Oliesels vloeien. — Mag en kan iemand die ten gevolge van veroordeeling ter dood, op punt is van te sterven; een kind, dat het gebruik van het verstand nog niet bereikt heeft; een zieke, die slechts aan een kleine ontsteltenis lijdt, het H. Oliesel ontvangen? — Geef daar rekening van. — In welke staat moet men het H. Oliesel ontvangen, en waarom?

3. Geef de zin van de vraag: *hoe dikwijls mag men het H. Oliesel ontvangen?* — Verklaar al de woorden van het antwoord dat de Catechismus hierop geeft. — Hoe dikwijls dus mag men het ontvangen in iedere dodelijke ziekte? — Hoe dikwijls mag men het ontvangen in het leven? — Wat is vereist om het Heilig Oliesel, na het eens ontvangen te hebben, opnieuw te mogen ontvangen? — Geef de reden van de leer van de Catechismus op dit vraagstuk.

4. Verklaar, volgens de samenhang van de les, de vraag: *wat profijt geeft ons het Heilig Oliesel.* — Hoeveel en welke voordelen stelt de Catechismus hier voort — Lieg ze alle uit. — Toon hoe het H. Oliesel, door deze voordelen, de zieke ten opzichte van zijn zaligheid komt verlichten en helpen. — Hoe is dit Sacrament in in enige gevallen de enige reddingsmiddel voor de stervenden zondaar?

5. Zeg, met de woorden van de Catechismus, welke de bijzondere genade van het Priesterschap is. — Leg die woorden uit. — Waarom spreekt de Catechismus van het uitwendig teken van het Priesterschap niet? — Brengt de onzekerheid, nopens dit teken bestaande, geen zwarigheid bij? — Welke wijdingen komen onder de naam van Sacrament van het Priesterschap?

6. Verklaar de vraag: *Zijn al de dienaars van de H. Kerk even groot.* — Zeg, of zij allen even groot zijn, of niet. — Hoeveel trappen zijn er onder hen? — Welke is de hoogste? — Noem de zes andere trappen of staten. — Hoe noemt men de vier laagste, en hoe de drie hoogste, en waarom? — Wat verstaat men door de tonsuur, en wat krijgt men er door? — Is ieder van die wijdingen een waar Sacrament? — Maken de wijdingen, die van Christus ingesteld zijn, verschillende Sacramenten uit? — Geef er de reden van, — Welke zijn de namen van het Sacrament van het Priesterschap? — Leg ze uit.

7. Wat verstaat men overal door het woord *priester?* — Wat betekent dit woord door zichzelf? — Welke bijzondere macht is hun, volgens de Catechismus, eigen? — Leg die macht uit. — Toon hoe zij door die macht priester zijn. — Zijn er nog andere bedieningen, die aan de priester toebehoren,en welk onderscheid is er nopens deze onder de priesters te maken? — Welke bedieningen behoren nog alle priesters toe? — Welke zijn eigen aan de hogepriesters of bisschoppen? — Waarop moeten de bisschoppen en de enkele priesters letten in het uitoefenen van die macht? — Maakt het hogepriesterdom geen bijzonderen trap of staat uit, zoodanig dat er, onder de dienaars van de H. Kerk, acht trappen of staten zijn? — Geef er de reden van.

8. Zeg of iedereen zowel de Heilige Wijding als het heilig Doopsel mag ontvangen? — Wat is er, volgens de Catechismus, vereist tot de grote wijdingen? — Leg dit uit. — Indien die voorwaarden slechts tot de grote wijdingen vereist zijn, mag dus niet eenieder de tonsuur en de kleine wijdingen ontvangen? — Hoe zijn die voorwaarden vereist?

ZES EN DERTIGSTE LES

Van het Huwelijk

# Wat is het Huwelijk?

## Een Sacrament, door hetwelk man en vrouw wettelijk verbonden worden, en genade ontvangen om kinderen tot Gods glorie op te brengen

A. Het antwoord leert wat dit Sacrament bijzonder hetekent en uitwerkt, namelijk:

1° Dat **man en vrouw:** één man met één vrouw — **wettelijk:** in de ogen van God en van de H. Kerk — **verbonden worden, en**

2° **Gratie ontvangen:** vermeerdering van de heiligmakende en recht tot dadelijke — **om kinderen op te brengen tot Gods glorie:** tot ware dienaars van God en ware leden van de H. Kerk.

Alhoewel de Sacramenten slechts dienen om Gods genade mee te delen, brengt het Huwelijk, boven de genade, nog de verbintenis teweeg, omdat het niet uitsluitend een Sacrament, maar ook een contract is: Christus heeft immers, voor de gedoopten, het contract van het Huwelijk tot de waardigheid van een Sacrament verheven, i.a.w. het contract van het Huwelijk tot een uitwendig teken ingesteld, dat, voor de gedoopten, een bijzondere genade betekent, welke het hun door zichzelf geeft. Doch. men geve er wel acht op, bij de gedoopten kan het contract onmogelijk van het Sacrament gescheiden worden, daar, volgens Christus’ instelling, het contract zelf voor al de gedoopten tot de waardigheid van een Sacrament is verheven, en bijgevolg, ging een gedoopte, volstrekt weigerende het Sacrament te ontvangen, het contract van het Huwelijk aan, hij zou op gener wijze getrouwd zijn, want zijn contract zou gans en geheel ongeldig wezen.

Het uitwendig teken van het Sacrament is het contract, waardoor man en vrouw zich wettelijk verbinden; want ’t is dit contract zelf dat Christus heeft ingesteld als sacramenteel teken van de bijzondere genade van het Huwelijk; bijgevolg, wanneer dit contract door gedoopten wordt aangegaan, betekent het niet uitsluitend de natuurlijke verbintenis, maar ook de bijzondere genade door Christus er aan gehecht. Immers het contract kan, gelijk wij reeds gezien hebben. bij de gedoopten geenszins van het Sacrament gescheiden worden.

# Wat is de ondertrouw, die gewoonlijk voorgaat?

## Deze is een enkele belofte van elkaar te trouwen op bekwamen tijd

V. **Wat is de ondertrouw die gewoonlijk,** zo niet op een plechtige wijze in de tegenwoordigheid van de pastoor, dan toch in ’t bijzonder of in ’t geheim **voorgaat:** is ook deze een Sacrament van het Huwelijk, of wat is zij?

A. Deze ondertrouw is geen Sacrament van het Huwelijk, maar slechts **een enkele** wederzijdsche **belofte van elkaar te trouwen — op bekwamen tijd:** op de tijd die met de belofte of met de omstandigheden overeenstemt. Deze belofte brengt een ware verplichting mee en is zij ernstig gedaan en wederzijds aanvaard geweest. zelfs een verplichting op doodzonde, tenware bruidegom en bruid vrijwillig terugtraden, of één van beiden, om bijzondere redenen, recht krege om zijn belofte niet te volbrengen.

# Mag het Huwelijk van iedereen ontvangen worden en met alle mensen?

## Neen, want niet met degenen, die belofte van zuiverheid gedaan hebben, noch met ongelovigen, of zekere geestelijke personen, of degenen die maagschap zijn, en sommige anderen

V. **Mag het Huwelijk van iedereen,** wie het ook zij, **ontvangen worden, en** mag het door degenen die het mogen aangaan, **met alle mensen** aangegaan worden?

A. **Neen,** het mag niet van iedereen noch met alle mensen aangegaan worden: **niet,** zegt de Catechismus, 1° **met degenen die belofte van zuiverheid gedaan hebben:** met degenen die aan God beloofd hebben, voor enige tijd of voor altijd in ongehuwden staat te leven, en door die helofte nog gehouden zijn; 2° **noch met ongelovigen:** met al degenen die enigszins buiten de Rooms-Katholieke Kerk zijn, zoals ongedoopten, Ketters, Schismatieken; 3° **of zekere geestelijke personen:** dezulke die een van de grote orden ontvangen hebben; 4° **of degenen die maagschap zijn:** die met dewelke men binnen zekeren graad — verder aangeduid — verwant of, gelijk men zegt, familie is, hetzij door *lichamelijk* maagschap of *bloed*verwantschap; hetzij door *aangetrouwd* maagschap, ook *aan*verwantschap of zwagerschap genoemd; hetzij door *geestelijk*, of nog door *wettelijk* maagschap; **en** 5° **sommige anderen:** b.v. degenen die wettig met een anderen persoon getrouwd zijn.

Onder de hier vermelde klassen van mensen met wie het Huwelijk niet mag aangegaan worden, zijn er twee die het volstrekt niet mogen aangaan, namelijk, degenen die belofte van zuiverheid gedaan hebben, en zekere geestelijke personen.

Het *bloedverwantschap* bestaat tussen al degenen die door hun afkomst, hun geboorte of *bloed* verbonden zijn; het *aangetrouwd maagschap,* tussen elken echtgenoot en de bloedverwanten van zijn wederhelft. Wat het *geestelijk* maagschap is, wordt gezegd in [v. 5](TODO). Het *wettelijk* maagschap ontstaat uit het aannemen van eens anders kind tot het zijne. Daardoor wordt de aannemeling belet in huwelijk te treden, 1° met de persoon die hem heeft aangenomen, 2° met dezes echtgenoot, 3° met dezes kinderen die nog onder de vaderlijke macht staan. Insgelijks wordt de persoon die aanneemt onbekwaam het huwelijk aan te gaan 1° met de echtgenoot des aannemelings, 2° met dezes kinderen die nog aan het vaderlijk gezag onderhevig zijn.

# Zou het Huwelijk, met deze aangegaan, immers goed wezen?

## Met sommigen zou het van gener waarde wezen, als met geestelijke personen, of met lichamelijk maagschap tot de vierden graad, of ook met geestelijk maagschap

V. **Zou het Huwelijk,** met de voornoemde klassen van personen **aangegaan, goed wezen:** geldig zijn of man en vrouw wezenlijk verbinden en genade geven?

A. Niet met al die klassen, maar alleen **met sommige** daarvan — **zou het van gener waarde wezen:** zou het ongeldig zijn en bijgevolg niets teweegbrengen, **als,** onder anderen, **met geestelijke personen,** met degenen die een grote orde ontvangen hebben, **of met lichamelijk maagschap** of bloedverwantschap, *in rechte lijn*, tot alle graden en, *in de zijdelijke lijn* **tot de vierde graad;** met wettig aanverwantschap tot de vierde en met onwettig tot de tweede graad; (de Catechismus zegt enkel *tot de vierde graad,* omdat hij slechts het bijzonderste wil aanduiden), — **of ook met geestelijk maagschap.** ([v. 5.](TODO)) Het Huwelijk zou ook van gener waarde wezen met personen die in een door de H. Kerk goedgekeurde orde de plechtige belofte van zuiverheid gedaan hebben, of met ongedoopten; maar met Ketters of Schismatieken zou het geldig wezen.

Hieruit volgt dat er twee soorten van huwelijksbeletselen zijn: de ene, die het Huwelijk ongeldig, de andere, die het uitsluitend ongeoorloofd maken: zo is het Huwelijk met bloedverwanten tot de vierde graad ongeldig, terwijl dat van een Katholieke met een Ketter wel ongeoorloofd maar toch geldig is.

Aldeze beletselen zijn deels door de natuurwet, deels door de H. Kerk gesteld. Deze heeft ongetwijfeld de macht van beletselen van het Huwelijk in te stellen, gelijk het Geloof het ons leert. Immers, daar het Huwelijk een contract is, mag het door wettige overheid, bij middel van beletselen geregeld worden, en, daar het een Sacrament ís. behoort het stellen van die beletselen aan de H. Kerk en aan haar alleen toe, want aan haar alleen heeft Christus het bedienen van de Sacramenten toevertrouwd.

*In rechte lijn:* stammen de bloedverwanten de een van de andere af, i.a.w.  staan zij tot elkander in de betrekking van ouders en kinderen, grootvaders en kleinkinderen, enz., dan zijn zij bloedverwanten *in de rechte lijn:* komen zij uitsluitend uit één en dezelfde stam voort, dan zijn zij bloedverwanten *in zijdelijke lijn.*

De *graad van bloedverwantschap* is op de volgende wijze te rekenen: 1° voor de personen die in *rechte lijn* zijn: met vader en moeder is de zoon en de dochter in de eerste graad; de kleinzoon en de kleindochter, in de tweede; de kinderen van kleinzoon en kleindochter, in de derde, en de kleinkinderen van kleinzoon en kleindochter, in de vierde. 2° Wat de bloedverwanten in *zijdelijke lijn* betreft: broeders en zusters zijn in de eerste graad; kinderen van broeders en zusters, in de tweede; kleinkinderen van broeders en zusters, in de derde; kinderen van deze kleinkinderen in de vierde graad. De man is aangetrouwd maagschap met de familie van zijn vrouw in dezelfde lijn en in dezelfde graad als de vrouw er mee in bloedverwantschap is, en omgekeerd.

# Wat is geestelijk maagschap?

## Hetwelk door de stelling van de H. Kerk bestaat tussen de peter of de meter en dengene die gedoopt of gevormd is, en zijn ouders

A. Geestelijk maagschap is **hetwelk,** niet door de natuurwet, maar **door de stelling van de H. Kerk:** door de vrije instelling van de opperste kerkelijke overheid **bestaat tussen de peter of de meter** van het Doopsel of van het Vormsel, en de bedienaar dier Sacramenten van de een kant, — **en dengene die gedoopt of gevormd is, en zijn ouders** van de anderen kant. Dus bestaat er geen geestelijk maagschap tussen peter en meter, noch tussen deze en de bedienaar van het Doopsel of hef Vormsel; maar wel tussen hen allen enerzijds, en de doop- of vormelingen en van deze ouders anderszijds, De Catechismus spreekt hier van de bedienaar niet, omdat die van het Doopsel gewoonlijk priester, die van het Vormsel altijd ten minste priester is, en alle priester reeds door zijn wijding belet is het Huwelijk aan te gaan.

Dit beletsel is ingebracht, omdat peter, meter en bedienaar in voornoemde Sacramenten als de ouders worden van het geestelijk leven van de doop- of vormelingen; daarom ook draagt het de naam van geestelijk maagschap.

# Moet het huwelijk vóór iemand geschieden?

# Het moet geschieden vóór de eigen pastoor, of vóór iemand van hem daartoe gemachtigd, en twee getuigen; of anders zou het van gener waarde wezen

V. **Moet het Huwelijk,** om geldig te zijn, **vóór iemand geschieden,** ofwel mag men het in ‘t geheim of zonder getuigen aangaan?

A. **Het moet geschieden** vóór drie personen, namelijk: **vóór de eigen pastoor:** vóór de wettigen pastoor van de parochie van de man of van de vrouw, **of vóór iemand:** voor een priester **van hem:** van de eigen pastoor — **daartoe gemachtigd:** aangesteld om hem daarbij te vervangen, **en vóór twee getuigen** die tot de jaren van verstand gekomen zijn en in staat zijn getuigenis te geven van het aangegaan Huwelijk; **of anders:** ware een van deze voorwaarden niet volbracht, **zou het** niet uitsluitend ongeoorloofd, maar **van gener waarde** of ongeldig **wezen.** Het Concilie van Trente heeft deze voorwaarde tot de geldigheid van het Huwelijk vereist om de geheime Huwelijken, waar zovele misbruiken uit voortsproten, te beletten. Doch het heeft tevens vastgesteld dat deze wet slechts in die parochiën zou gelden, waar zij afgekondigd zou geweest zijn. In ons land is die afkondiging gebeurd in alle parochiën.

# Wat geeft het heilig Sacrament van het Huwelijk?

## Ten eerste, genade om kinderen tot Gods eer te krijgen en op te voeden; ten tweede, boven de verbintenis geeft het genade om in liefde en peis te leven; ten derde, sterkte om beter de lasten van het Huwelijk te dragen

V. Zeg meer specifiek welke de uitwerksels zijn van het Huwelijk, dat, zoals de 1° vraag leert, man en vrouw wettelijk verbindt en genade geeft om kinderen tot Gods glorie op te brengen.

A. **Ten eerste, genade** om het hoofdeinde van het Huwelijk te bereiken, namelijk, **om kinderen tot Gods eer te krijgenen op te voeden;**

**Ten tweede, boven de verbintenis:** boven het recht en de verplichting van samen te leven, **geeft het genade om in liefde en peis te leven:** om elkander om God te beminnen en de vrede met elkander te bewaren;

**Ten derde, sterkte om beter de lasten van het Huwelijk te dragen:** genade om met verduldigheid, onderwerping, vreugde en liefde, de menigvuldige lasten te dragen die het opbrengen van de kinderen, het samenleven en de wederzijdsche gebreken veroorzaken.

Deze drie profijten zijn innig met elkander verbonden: immers, om kinderen tot Gods glorie op te brengen, moeten de getrouwden in vrede en peis leven, en, om zo te kunnen leven, verduldig de lasten van het Huwelijk dragen.

Om, boven de verbintenis, die door het Sacrament geldig ontvangen altijd teweeggebracht wordt, de hier vermelde genadegaven te verwerven, moeten de echtelingen in staat van genade zijn, daar het een Sacrament van de levenden geldt.

# Kan het Huwelijk niet ontbonden worden?

## Geenszins, dan door de dood, hoewel dat de gehuwden, om een grote reden, somtijds van samen te wonen wettelijk ontslagen worden

V. **Kan het Huwelijk niet ontbonden worden,** zoodanig dat men een nieuw Huwelijk mag aangaan?

A. Het kan op die wijze **geenszins** ontbonden worden **dan door de dood** van een van de echtgenoten, **hoewel de gehuwden,** in weerwil van de onontbindelijkheid van hun Huwelijk, **somtijds:** in enige gevallen, **om een grote reden,** zoals om erge mishandelingen, ketterij, enz. van de verplichting **van samen te wonen,** die uit het Huwelijk vloeit, **wettelijk:** door de geestelijke overheid, namelijk, door de bisschop en soms door de pastoor van hem daartoe gemachtigd, **ontslagen worden.**

# Waarom laat de H. Kerk de Huwelijken niet toe in de Advent en de Vasten?

## Omdat het tijden zijn van boetvaardigheid en godsdienstigheid, dewelke, door de blijdschap, die op de bruiloften gewoonlijk gesehiedt, belet worden

V. **Waarom laat de H. Kerk de Huwelijken:** de solemniteiten van de Huwelijken, en, in ons land, ten gevolge van een wet door de algemene gewoonte ingebracht, de Huwelijken zelf **niet toe in de Advent:** van de eersten Zondag van de Advent tot daags na Driekoningen **en in de Vasten:** van Aswoensdag tot daags na Beloken Pasen?

A. Zij laat ze dan niet toe, **omdat het tijden zijn van boetvaardigheid en godsdienstigheid:** omdat zij wil dat de gelovigen, gedurende die tijden, op een bijzondere wijze de boetvaardigheid en godsdienstigheid beoefenen, met hun zonden uit te boeten, hun consciëntie te zuiveren en hun hart met deugden te versieren, **dewelke** noodzakelijk **belet worden door de blijdschap die op de bruiloften gewoonlijk geschiedt:** door de feesten en vermaken die op de huwelijksdagen gewoonlijk plaats grijpen.

### Aanmerking

De 36ᵉ les is heel en gans hierop gegrond, dat Christus het huwelijkscontract, door hem onontbindelijk verklaard, tot de waardigheid van Sacrament verheven heeft met het aan te nemen ter betekenis van een bijzondere genade, de genade om kinderen tot Gods glorie op te brengen — die het door zichzelf zou geven; hieruit itmnmers volgt 1° dat, voor de gedoopten, het Sacrament niet kan gescheiden worden van het contract; 2° dat de wettige overheid, omdat het een contract geldt, aan het Huwelijk beletselen kan stellen die het ongeoorloofd en zelfs ongeldig maken, en dat dit stellen van beletselen niet strijdig is met de volkomen afhankelijkheid van de Sacramenten van Christus’ instelling en met hun daaruit vloeiende onveranderlijkheid, vermits Christus, om de orde niet te storen, dát Huwelijk tot de waardigheid van Sacrament heeft verheven, dat wettig aangegaan wordt; — 3° dat de macht van zulke beletselen in te brengen alleen aan de H. Kerk toekomt, daar het Huwelijk een Sacrament is, en de H. Kerk alleen macht over de Sacramenten heeft; — 4° dat het Huwelijk van de gedoopten slechts door de dood kan ontbonden worden, alhoewel de gehuwden soms van de plicht van samen te wonen kuanen ontslagen worden.

### VRAGEN

Waarvan handelt deze les? — Hoe wordt zij verdeeld? — Wat bevat ieder deel?

1. Onder welk opzicht doet de Catechismus, in zijn beschrijving van het Huwelijk, ons dit Sacrament kennen? — Zeg met de Catechismus, hoeveel en welke dingen het Huwelijk bijzonder uitwerkt. — Leg deze uit. — Hoe geeft dit Sacrament, boven de genade, nog de verbintenis tussen man en vrouw? — Kan het contract van het Huwelijk van het Sacrament gescheiden worden? — Geef er de reden van. — Welk ís het uitwendig teken van dit Sacrament, en waarom?

2. Geef de zin van de vraag: *Wat is de ondertrouw die gewoonlijk voorgaat?* — Is zij een Sacrament? — Zeg, met de Catechismus, wat zij is. — Leg de woorden van de Catechismus uit. — Welke verplichting brengt de ondertrouw mede?

3. Leg deze vraag uit: *Mag het Huwelijk van eendegelijk ontvangen worden en met alle mensen?* — Mag het, ja of neen, van iedereen en met alle mensen aangegaan worden? — Welke personen, met wie het niet mag aangegaan worden, noemt de Catechismus? — Verklaar de woorden van de Catechismus. — Welke van deze personen mogen het Huwelijk volstrekt niet aangaan?

4. Welk is de zin van de vraag: *Zou het Huwelijk met deze aangegaan immers goed wezen?* — Zoude het met hen allen goed wezen? — Welke klassen noemt de Catechismus met dewelke het niet goed zou wezen? — Verklaar de woorden van de Catechismus. — Noem nog enige klassen, met dewelke het Huwelijk ongeldig zou zijn. — Hoe is de graad van bloedverwantschap op te tellen? — Hoe rekent men het aanverwantschap? — Hoeveel en welke soorten van huwelijksbeletselen zijn er? — Van waar komen al de beletselen hier genoemd? — Bewijs dat de H. Kerk, en zij alleen, de macht heeft om huwelijksbeletselen in te stellen.

5. Zeg, met de Catechismus, van waar het geestelijk maagschap voortkomt, en tussen wie het bestaat. — Leg de woorden van de Catechismus uit. — Bestaat dit maagschap tussen peter en meter?  — Tussen wie bestaat het dus? — Waarom spreekt de Catechismus niet van de bedienaar? — Waarom is dit beletsel ingesteld?  — Waarom noemt men het geestelijk maagschap?

6. Wat betekent de vraag: *Moet het Huwelijk voor iemand geschieden?* — Vóór hoeveel personen moet het geschieden? — Noem ze met de woorden van de Catechismus. — Leg die woorden uit. — Zeg, met de Catechismus, hoe nodig die tegenwoordigheid is, en verklaar het antwoord. — Van waar komt dit vereiste voort? — Om welke reden is het ingebracht? — Is deze voorwaarde geheel de H. Kerk door vereist?

7. Verklaar de vraag: *Wat geeft het H. Sacrament van het Huwelijk?* — Hoeveel en welke bepaalde profijten geeft het? — Noem ze met de Catechismus. — Leg ze uit. — Toon hoe zij alle innig verbonden zijn. — Wat is vereist om al deze profijten te bekomen?

8. Geef de zin van de vraag: *Kan het Huwelijk niet ontbonden worden?* — Zeg, met de Catechismus, welke de enige manier is, waarop het ontbonden wordt. — Leg deze uit. — Blijven dus de getrouwden altijd verplicht samen te wonen? — Zeg, met de Catechismus, om welke redenen, en hoe zij van die plicht kunnen ontslagen worden. — Leg die woorden uit.

9. In welke tijd van het jaar is het Huwelijk niet toegelaten? — Leg de woorden uit. — Wat is er dan eigenlijk verboden? — Zeg, met de Catechismus, waarom dit verbod is gegeven geweest. — Leg die woorden uit.

VIJFDE DEEL

ZEVEN EN DERTIGSTE LES

Van de erfzonde en de dadelijke zonde

De Catechismus heeft ons in de *drie eerste delen* geleerd, wat er vereist is om in de dienst van God te treden en er in te volharden, en in het *vierde deel,* welke middelen door Christus ingesteld wij moeten gebruiken om tot deze dienst de noodzakelijke krachten en hoedanigheden te hebben. Nu in 't *vijfde en laatste deel* zal hij ons leren, wat iemand die door het Geloof, de Hoop en de Liefde in de dienst van God is getreden, en door de Sacramenten de tot die dienst vereiste krachten en hoedanigheden heeft bekomen, te doen en te vluchten heeft, om God volgens Christus’ leer *rechtvaardig,* juist zó gelijk het behoort, metterdaad te dienen, en welk het lot van de goede en van de slechte dienaars zal zijn. Hij stelt ons eerst voor, dat wij, om, volgens Christus’ leer, God te dienen het kwaad moeten vluchten en het goed doen, en hij legt beide deze punten uit: in de 37ᵉ en 38ᵉ les leert hij ons de zonde en haar verdeling kennen; en in de 39ᵉ en 40ᵉ spreekt hij van de deugd en van de goede werken die er uit voortvloeien. Ten slotte in de 41ᵉ les handelt hij over het lot van de goede en van de slechte dienaars van God. — Dit deel draagt de naam van *Christelijke Rechtvaardigheid,* omdat het de staat en het einde beschrijft van een dienaar die God *rechtvaardig* volgens Christus’ leer dient.

# Hoeveel delen zijn er van de Christelijke Reehtvaardigheid?

## Twee, te weten: het kwaad schuwen en het goed doen, of de zonden vluchten en de deugden oefenen

V. Waarin is de Christelijke Rechtvaardigheid of de staat waarin men, volgens Christus’ leer, God wel dient en Hem behaagt, eigenlijk gelegen?

A. Zij bestaat uit **twee** delen, **te weten:** 1° **het kwaad schuwen of de zonden vluchten:** laten wat Christus verboden heeft, **en** 2° **het goed doen of de deugden oefenen:** doen wat Christus geboden, en zelfs wat Hij uitsluitend aangeprezen heeft.

Men bemerke dat *niet doen wat Christus geboden heeft,* een zonde uitmaakt, zodat het tweede deel van de christelijke rechtvaardigheid reeds in het eerste begrepen is; doch als men deze uitdrukkingen *het kwaad schuwen en het goed doen* tegenover elkander stelt, dan verstaat men door de ene, laten wat verboden, en door de andere, doen wat geboden is. Daarenboven het goed doen bevat niet alleen hetgene geboden is, maar ook nog al hetgene enkel is aangeprezen.

# Wat is zonde?

## Een woord, werk, begeerte of verzuimenis tegen de wet en de wil Gods

A. Zonde is **een woord,** zoals achterklap, blasfemie, — **werk:** een uitwendige handeling, b. v‚ een diefstal, een doodslag, — **begeerte:** een wil van iets te doen, een inwendige goedkeuring, een enkel welbehagen, een enkel behouden van gedachten, **of verzuimenis:** een nalaten van iets te doen: — dus allerhande daad van een redelijk schepsel, want al wat een redelijk schepsel kan doen, komt op een van die dingen uit; — **tegen de wet en de wil Gods:** tegen de geboden rechtstreeks door God, of tegen die door de H. Kerk of door andere wettige overheden voorgeschreven; want het is Gods *wil* dat wij ook deze geboden onderhouden.

Opdat nu een zonde ons kunne aangerekend worden, moet men ze *wetens en willens* bedreven hebben, d. i, voor de ogenblik waarlijk geweten of gemeend hebben, dat hetgene men deed, zonde was, en desniettegenstaande met de wil in dat gekende of gemeende kwaad toegestemd hebben; 't is immers door ons verstand en onze wil dat wij mensen zijn, en bijgevolg kan er ons, als mensen, geen zonde toegeschreven worden, indien wij ze niet kennen en willen.

Wie door zijn schuld de zonden niet kent die hij bedrijft, maakt zich, door die vrijwillige onwetendheid, ongetwijfeld schuldig aan al de zonden die hij enigszins voorziet, en hij maakt er zich schuldig aan op de ogenblik zelf dat hij ze voorziet; wil men immers de wet niet kennen die men te volgen heeft, dan wil men die wet overtreden.

Wie een daad verricht, twijfelende of hij zich aan zonde schuldig maakt, die maakt zich schuldig aan de zonde waar hij aan twijfelt, vermits hij de daad wil plegen, zelfs indien zij zonde is. Twijfelt gij dus of gij iets moogt doen of niet, gij moet, vooraleer te handelen, die twijfel afleggen door 't bijbrengen van gegronde redenen, of, zo gij hiertoe niet geleerd genoeg zijt, door anderen te raadplegen, indien gij daartoe gelegenheid hebt. Het geldt hier, dat spreekt van zelf, gegronde twijfels, en niet bevreesdheden van nauwgezette gewetens; op zulke immers moet niet gelet worden.

Een woord, werk of begeerte of verzuimenis, die niet tegen Gods wet en wil, maar enkel tegen Gods raden, tegen hetgeen volgens Christus’ leer in de omstandigheden waarin men zich bevindt wezenlijk raadzaam is, maakt geen zonde maar een onvolmaaktheid uit. (Zie [2ᵉ les, 2ᵉ vr.](les-02.html#wat-betaamt-een-christen-mens))

# Hoeveel soorten zonden zijn er?

## Twee soorten: de erfzonde en de dadelijke zonde; en onder de zonden, die met de daad geschieden, zijn enige dodelijke en andere dagelijkse

A. De zonden zijn **tweeërlei** of worden in twee hoofdsoorten verdeeld: **de erfzonde:** de zonde die wij, niet door persoonlijke daad bedreven, maar van onze eersten vader Adam geërfd hebben; — **en de dadelijke zonde:** de zonde waaraan wij ons door eigen daad schuldig maken; **en onder de zonden die met de daad geschieden** of onder de dadelijke zonden — **zijn enige dodelijke:** zijn er enige die ons van het geestelijk leven van de ziel beroven en zo ons *doden,* **en andere dagelijkse:** andere die de dood van het geestelijk leven niet veroorzaken, maar ons enkel in de liefde Gods doen verflauwen, ten gevolge van de menselijke krankheid dik wijls geschieden, en daarom *dagelijkse* zonden genoemd worden.

# Wat is de erfzonde?

## Een afgekeerdheid van God en beroving van de rechtvaardigheid, die alle mensen aangeboren wordt door de val van onze eerste vader Adam

A. De erfzonde is een **afgekeerdheid van God:** een staat van ongunst bij God, voortkomende uit de **beroving van de rechtvaardigheid:** van de heiligmakende genade die iedereen, volgens Gods instelling en wil, zou moeten bezitten, — **die alle mensen:** welke afgekeerdheid en beroving alle nakomelingen van Adam die ooit geweest zijn en zijn zullen, behalve Jezus Christus en de H. Maagd Maria — **aangeboren wordt:** van 't begin van hun leven aankleeft **door de val van onze eersten vader Adam:** ten gevolge van de zonde die Adam in het aards Paradijs bedreven heeft met van de verboden vrucht te eten. Als stamvader van geheel het menselijk geslacht, had Adam de heiligmakende genade bekomen niet alleen voor zichzelf, maar ook voor al zijn afstammelingen; doch op voorwaarde dat hij Gods gebod zou onderhouden met van de verbodene vrucht niet te eten. Hij overtrad echter dit goddelijk gebod, en verloor zo de heiligmakende genade voor zichzelf en voor al zijn nakomelingen.

Niets belette God ons allen, om wille van Adams zonde, van de heiligmakende genade te beroven, daar deze een bovennatuurlijke en dus gans vrije gave is, die God naar believen kan weigeren of geven. Zelfs betaamde het dat, in 't begin van de wereld, het bewaren of het verliezen dier genade van de wil van ons stamvaders afhing, daar zij, vóór de zonde, behoorde vergezeld te zijn van deze vier gaven: de onsterfelijkheid en de vrijdom van de begeerlijkheid van het lichaam, van de onwetendheid en van de ellenden dezes levens; welnu, de orde ware in de wereld onmogelijk geweest, hadden enige mensen, bij uitsluiting van anderen, deze gaven genoten.

Al is de beroving van de oorspronkelijke rechtvaardigheid met de daaruitvloeiende afgekeerdheid van God geen woord, werk, begeerte of verzuimenis tegen de wet en de wil Gods, toch wordt zij met recht *zonde* genoemd, vermits onder die naam niet uitsluitend de zondige daad komt, maar ook de staat die er in ons opzichtens God uit volgt, en dat die afgekeerdheid en beroving juist de staat is waartoe Adam's val ons opzichtens God gebracht heeft. Men zegt immers zowel van iemand die gezondigd heeft: die is in *zonde,* als men zegt: die doet *zonde,* van iemand die nu metterdaad een zonde bedrijft.

# Wat kwaad doet ons de erfzonde?

## Dat zij ons de rechtvaardigheid beneemt en onbekwaam maakt om de glorie van de hemel te genieten

A. De erfzonde doet ons een *dubbel* kwaad of nadeel:

1° **Dat zij ons de rechtvaardigheid beneemt,** dat zij ons berooft van de heiligmakende genade, waardoor wij aangenomene kinderen Gods zijn, en van de vier buitennatuurlijke gaven die er in 't Paradijs mee gepaard gingen;'t is immers in die beroving van de oorspronkelijke rechtvaardigheid dat de erfzonde gelegen is. Door het verlies van al die gaven heeft onze ziel vier wonden ontvangen: de verblindheid in het verstand, de boosheid in de wil, de genegenheid tot het kwaad en de krankheid tot het goed.

2° **Dat zij ons onbekwaam maakt om de glorie van de hemel,** die in het aanschouwen van God bestaat, **te genieten;** dit geluk immers is de beloning van Gods aangenomene kinderen, en ‘t is alleen door de heiligmakende genade, waar de erfzonde ons van berooft, dat wij kinderen Gods zijn.

# Wat is de dagelijkse zonde?

## Een zonde zó gedaan tegen de wet Gods, dat zij nochtans de goddelijke liefde niet wegneemt, maar uitsluitend tot enige tijdelijke pijn verbindt

A. De dagelijkse zonde is **een zonde — zó gedaan tegen de wet Gods:** zó wetens en willens tegen de geboden van God of van andere wettige overheden bedreven — **dat zij nochtans de goddelijke liefde niet wegneemt:** dat zij, hoewel tegen God strijdende en Hem vergrammende, nochtans de vriendschap met Hem niet breekt, noch ons van de heiligmakende genade berooft, noch bijgevolg, de eeuwige straf van de hel medebrengt die slechts bestemd is voor degenen die buiten Gods liefde sterven ([15ᵉ les, 8ᵉ vr.](les-15.html#voor-wie-is-de-hel)), **maar uitsluitend verbindt — tot enige tijdelijke pijn:** tot een pijn van bepaalden tijd hier op de aarde of hiernamaals in het vagevuur te lijden.

Dat er zonden zijn die de goddelijke liefde niet wegnemen, is gemakkelijk om begrijpen; de vriendschap met iemand wordt niet door allerhande, maar slechts door grote, door volkomen beledigingen verbroken; welnu er zijn noodzakelijk zonden die niet volkomen zijn, en zo zijn er noodzakelijk dagelijkse zonden.

# Wat kwaad doen ons de dagelijkse zonden?

## Ten eerste, zij doen ons in de liefde Gods verflauwen; ten tweede, zij maken ons gereed tot meerdere val; ten derde, zij verbinden ons tot tijdelijke straffen

A. Zij doen ons een *drievoudig* kwaad:

**Ten eerste, zij doen ons in de liefde Gods verflauwen:** zij verminderen in ons niet de graad van de liefde of van de heiligmakende genade, maar wel, om reden van de oneer God aangedaan, de dadelijke genaden en diensvolgens de levendigheid, de vurigheid van de liefde, waaruit de goede werken voortspruiten, en zo beletten zij ons onrechtstreeks van door goede werken en het ontvangen van de HH. Sacramenten grote vermeerdering van de heiligmakende genade te bekomen.

**Ten tweede, zij maken ons gereed tot meerderen val:** om menigvuldiger en groter zonden, zowel dodelijke als dagelijkse, te bedrijven, en dat evenzeer met de vurigheid van onze liefde te verminderen als met onze neiging tot het kwaad te vermeerderen.

**Ten derde, zij verbinden ons tot tijdelijke straffen.** ([v. 6.](TODO)) Aan een volkomen zonde komt een volkomen straf, namelijk een eeuwige toe; aan een onvolkomen zonde past een onvolkomen straf, namelijk, een tijdelijke. Zulke straf ondergingen Mozes en de huisvrouw van Loth, alsook de Joden die te Bethsames de dood stierven om de ark aanschouwd te hebben.

# Wat zijn vreemde zonden?

## Zonden die, hoewel zij door anderen geschieden, nochtans ons toegeschreven en aangerekend worden, omdat wij tot dezelve in enige manier geholpen hebben

A. Vreemde zonden zijn **zonden:** zondige woorden, werken, begeerten of verzuimenissen **die, hoewel zij** niet door ons zelf, maar **door anderen geschieden, nochtans ons toegeschreven en aangerekend worden:** nochtans van God als onze zonden aanzien worden en ons in zijn ogen waarlijk schuldig maken, **omdat wij tot dezelve:** tot het bedrijven dier zonden **in enige manier geholpen hebben:** enigszins medegewerkt hebben, hetzij met anderen tot die zonden te bewegen (medewerken in het werk van de ziel), hetzij met hen tot het bedrijven derzelve te helpen (medewerken in het werk van het lichaam), hetzij met ze niet te beletten (verzuimen van het werk van de ziel of van het lichaam te beletten), als wij er niet uitsluitend uit liefde, maar van ambtswege of uit hoofde van een contract toe gehouden waren. De zonden van anderen niet beletten als wij er slechts uit liefde toe verplicht zijn, dat maakt geen vreemde zonde, maar enkel een zonde tegen de liefde uit, omdat wij dan geen ware medeoorzaak van de bedreven zonde zijn. Vreemde zonde is b.v. een diefstal waar wij een ander toe bewogen of geholpen hebben, of waar wij ons niet tegen hebben verzet, wanneer wij er uit hoofde van ons ambt of van een contract toe verplicht waren. In de eerste manier van medewerken is er, boven de vreemde zonde, nog een zonde van rechtstreeksche ergernis; in de tweede en in de derde zal er, boven de vreemde zonde, nog een zonde van onrechtstreeksche ergernis zijn, als wij er iemand de gelegenheid door geven van te zondigen. ([25ᵉ les, 1ᵉ v.](les-25.html#wat-verbiedt-het-vijfde-gebod))

De vreemde zonden worden zo genoemd, omdat wij ze niet door ons zelf, maar door anderen, door *vreemden* bedrijven. Zij kunnen, als blijkt, dodelijke of dagelijkse zonden zijn.

Daar de vreemde zonden ons wezenlijk aangerekend en toegeschreven worden, is het niet genoeg in de Biecht (wel te verstaan als er spraak is van doodzonden), te verklaren, dat men tot eens anders zonde medegewerkt heeft; men moet daarenboven zeggen tot welke zonde de medewerking verleend werd. Wij moeten immers in de Biecht verklaren, *welke* doodzonden wij gedaan hebben.

# Hoe geschieden de vreemde zonden?

## Door raden, beschermen en gebieden, prijzen, mededelen en behagen, niet straffen, niet beletten, niet overdragen

A. De zes eerste manieren bestaan in iets te doen, in dadelijk door woorden of werken tot de zonde mee te helpen: de drie laatste zijn gelegen in iets te verzuimen dat men moet doen.

1° Door **raden:** door iemand de eerste genegenheid tot het kwaad in te boezemen, of door deze reeds bestaande genegenheid te bevestigen. Zo zondigde Herodias toen zij haar dochter de afschuwelijken raad gaf van, tot prijs van haar kunst, het hoofd van de H. Joannes-Baptista te vragen.

2° Door **beschermen:** door iemand te verdedigen tegen degenen die hem van de zonde willen weerhouden, of door iemand in ’t bedrijven zelf van de zonde te beschutten.

3° Door **gebieden:** met iemand door zijn gezag, zijn macht of zijn invloed te dwingen iets zondigs te doen. Zo zondigde David, als hij zijn legeroverste Joah beval, Urias in het gevecht op de gevaarlijkste plaats te stellen en hem dan te verlaten.

4° Door **prijzen:** door de naaste tot zonde aan te lokken met het kwaad te loven en te verheffen, of met de deugd belachelijk en vernederdtelijk te maken.

5° Door **mededelen:** door mee te werken in een zondige daad, of deel te hebben in gestolen goed en zo in ’t onrechtvaardig bezitten of gebruiken daarvan mee te helpen.

6° Door **behagen:** door met zijn woorden, zijn tekenen, zijn lachen, zijn handelwijze of met zijn stem in een kiezing enig kwaad goed te keuren, en even iemand in zijn zonden te doen voortgaan, of hem het nodig gezag te geven om de zonde te bedrijven.

7° Door **niet straffen:** door niet te berispen en te straffen, als men daar niet alleen uit liefde, maar om reden van zijn ambt of van een contract toe verplicht is. Zo zondigde Heli met zijn schuldige kinderen niet te berispen.

8° Door **niet beletten:** door enig kwaad dat men wegens zijn ambt of wegens een contract of wegens zijn verplichting opzichtens het gemenebest moet tegenhouden, niet tegen te houden.

9° Door **niet overdragen:** door eens anders zonden aan degenen die ze moeten beletten of straffen, zoals ouders, oversten, zielenverzorgers, niet bekend te maken, als men, om dezelfde redens die verplichten het kwaad te beletten, daartoe gehouden is.

Door *raden, gebieden, prijzen, behagen,* en ook deels door *beschermen* werken wij met anderen mee in de werking van hun verstand; door *mededelen* en ook deels door beschermen werken wij met anderen mee in de werking van hun lichaam; en met *niet te beletten, niet te straffen en niet over te dragen,* als wij daartoe niet uitsluitend uit liefde maar uit rechtvaardigheid verplicht zijn, werken wij met anderen mee in de werking van hun verstand (door niet te *straffen*) of van hun lichaam (door niet te *beletten*) ‘t zij door ons zelf ’t zij door anderen aan wie wii de zaak moeten *overdragen,* opdat zij zouden straffen of beletten.

Men bemerke wel dat de verzuimenis, om een vreemde zonde uit te maken, tegen de rechtvaardigheid moet strijden, want streed zij uitsluitend tegen de Liefde, dan zou zij slechts een zonde van ergernis kunnen zijn. Daarom ook kan men uit hoofde van verzuimenis in het straffen, beletten of overdragen nooit verplicht zijn tot restitutie van de schade iemand tengevolge van onze verzuimenis onrechtvaardig toegebracht, wanneer die verzuimenis tegen de rechtvaardigheid niet strijdt; want in dit geval zou zij geen vreemde zonde uitmaken, en bijgevolg zou de onrechtvaardigheid door een ander bedreven, ons niet aangerekend worden. — Om door zonde tot restitutie verplicht te zijn, moet men immers iemand *het zijne* ontnomen hebben: men is nooit verplicht restitutie te doen van hetgene men iemand geweigerd heeft, wanneer men het hem enkel uit liefde verschuldigd was: zo moet men b.v. geen restitutie doen voor het weigeren van blijken van dankbaarheid, van een aalmoes of enige hulp enkel uit liefde gevorderd, van de waarheid te zeggen (wanneer immers men niet door een contract gehouden is de waarheid te verklaren en dat de leugentaal geen schade bijbrengt); want in al deze gevallen heeft men de naaste *het zijne* niet ontnomen, maar enkel hem van het onze niet gegeven, wat de liefde eiste.

### VRAGEN

Zeg, met de woorden van de Catechismus, waarvan het vijfde deel handelt. — Leg die woorden uit. — Toon hoe dit vijfde deel met de vier eerste verbonden is. — Stel voor wat de Catechismus ons in dit vijfde deel zal leren.

1. Geef de zin van de vraag: *Hoeveel delen zijn er van de Christelijke Rechtvaardigheid?* — Zeg, met de Catechismus, uit hoeveel en uit welke delen de Christelijke Rechtvaardigheid bestaat. — Leg ze uit. — Zijn die twee delen wezenlijk van elkander onderscheiden?

2. Zeg, met de Catechismus, welke dingen zonde kunnen zijn; en leg die uit. — Zeg, in één woord, wat zonde kan zijn. — Zeg, met de Catechismus, wat er in die dingen vereist is tot een zonde. — Leg dat uit. — Wat is er vereist, opdat een zonde ons kunne aangerekend worden? — Leg het antwoord uit. — Geef er de reden van. — Wat is er te denken van de schuldigheid van degenen die, door hun schuld, de zonden niet kennen die zij bedrijven? — Zijn zij aan deze zonden schuldig, en zo ja, wanneer worden zij er schuldig aan? — Welke is de reden hiervan? — Zondigt diegene die iets doet, twijfelende of het zonde is; en zo ja, aan welke zonde maakt hij zich schuldig en waarom? — Hoe moet men dus handelen, als men twijfelt of iets zonde is? — Van welke twijfels is er hier spraak? — Wat is een onvolmaaktheid, en hoe verschilt zij van de zonde?

3. Geef, met de Catechismus, de hoofdverdeling van de zonden. — Leg deze verdeling uit, en geef tevens rekenschap van de namen. — Hoe verdeelt de Catechismus de dadelijke zonden? — Leg die verdeling uit, en geef rekenschap van de namen.

4. Waarin bestaat eerst en vooral, volgens de Catechismus, de erfzonde? — Leg het antwoord uit. — Van waar komt, volgens de Catechismus, die staat voort welke de erfzonde uitmaakt? — Verklaar uw antwoord. — Welk is, volgens de Catechismus, de oorsprong van die beroving, welke de erfzonde teweegbrengt? — Leg dit antwoord uit. — Wie is er, volgens de Catechismus, met de erfzonde besmet? — Leg dit uit. — Hoe en wanneer worden deze allen er mee besmet? — Toon hoe niets God belette, het bewaren van de heiligmakende genade van de wil van ons algemenen stamvaders te doen afhangen. — Toon hoe het zelfs betaamde, dat God zo de zaak schikte. — Hoe kan die staat van afgekeerdheid van God en beroving van de rechtvaardigheid, die de erfzonde uitmaakt, de naam van *zonde* dragen?

5. Verklaar de vraag: Wat kwaad doet ons de erfzonde? — Leg, met de Catechismus, welk dubbel kwaad de erfzonde ons doet, en leg het uit. — Geef rekenschap van het kwaad dat zij ons doet.

6. Is de dagelijkse zonde een ware zonde? — Bewijs het antwoord met de woorden van de Catechismus, en leg deze uit. — Zeg, met de Catechismus, hoeveel en welke dingen aan de dagelijkse zonden eigen zijn. — Verklaar deze. — Toon dat er dagelijkse zonden zijn, of dat niet alle zonden de goddelijke liefde wegnemen.

7. Welk drijdubbel kwaad doet ons de dagelijkse zonde? — Leg het uit. — Bewijs dat al dat kwaad er natuurlijk uit volgt.

8. Zeg, met de Catechismus, wat er eigen is aan de vreemde zonden, en waarop die eigenschap rust. — Leg de beide antwoorden uit. — Zeg, in ’t bijzonder, op welke manieren wij tot de zonde van anderen kunnen wezenlijk medewerken. — Werkt men ook wezenlijk tot de zonde van een ander mede, als men die zonde verzuimt te beletten, alhoewel men uit liefde, doch enkel uit die hoofde, daartoe verplicht is? — Geef rekenschap van uw antwoord. — Geef een voorbeeld van een vreemde zonde, en leg het uit. — Leg hun naam uit. — Is er in de vreemde zonden niet ook altijd een zonde van ergernis te vinden? — Zijn de vreemde zonden dodelijke of dagelijkse zonden? — Hoe moet men de vreemde zonden biechten?

9. Op hoeveel manieren geschieden de vreemde zonden? — Hoe kùnnen zij verdeeld worden? — Leg ieder van die manieren uit. — Hoe werken wij door ieder van die manieren in de zonde van anderen mede? — Wanneer zijn wij uit hoofde van verzuimenis tot restitutie verplicht? — Geef rekenschap van uw antwoord.

ACHT EN DERTIGSTE LES

Van de doodzonde

# Wat is een doodzonde?

## Een zonde, zó strijdende tegen de wet Gods, dat zij ons geheel berooft van de goddelijke liefde die het leven van onze zielen is

A. De doodzonde is **een zonde zó strijdende tegen de wet Gods:** een zó grote overtreding van Gods wet en wil, **dat zij ons geheel berooft — van de goddelijke liefde:** van de vriendschap Gods of van de heiligmakende genade, **die het leven van onze zielen is:** waardoor onze zielen instaatzijn de hemel te verdienen en zo voor de hemel leven. ([29ᵉ les, 6ᵉ vr.](les-29.html#wordt-de-kracht-van-de-sacramenten-ergens-door-belet)) Door deze zonde is onze ziel buiten staat om de hemel te bekomen en zo dood voor de hemel, gelijk iemand die buiten een spel gezet wordt, *dood* gezegd wordt voor de winst van het spel.

Al doodt de doodzonde het geestelijk leven van de ziel, en verdient zij juist daarom de naam van *doodzonde,* toch mag zij ook een *ziekte* genoemd worden; omdat het kwaad dat zij ons doet, nog herstelbaar is zolang wij op aarde zijn.

# Is het al doodzonde, dat tegen Gods gebod geschiedt?

## Neen, als het gedaan wordt zonder vol verstand en vrije wil, of als de zaak in haar zelve klein is

V. Zijn al de daden die tegen Gods gebod geschieden, zonder uitzondering doodzonden?

A. **Neen,** hetgeen tegen Gods gebod geschiedt, is geen doodzonde in *twee* gevallen:

1° **Als het gedaan wordt zonder vol verstand en vrije wil:** als men de zonde bedrijft zonder wel te weten of ten minste wel te menen dat zij een doodzonde uitmaakt, of zonder er ten volle in toe te stemmen.

2° **Als de zaak in haar zelve klein is:** als hetgeen tegen Gods gebod geschiedt, niet ernstig de orde stoort.

Om, gelijk de doodzonde, ons geheel van de goddelijke vriendschap te beroven, moet de zonde zeker een volkomen zijn, en ons geheel kunnen aangerekend worden; welnu opdat een zonde volkomen weze, moet zij ongetwijfeld in haar zelve gewichtig zijn, en tevens met volle verstand en vrijen wil geschieden: bijgevolg, waar één van deze twee voorwaarden ontbreekt, kan men onmogelijk een doodzonde hebben.

# Waaraan zal men in twijfeling kennen, dat enige zonde dodelijk is?

## Is 't dat zij vrijwillig gedaan wordt en ernstig strijdt tegen de eer Gods, of de welvaart van onze evennaaste

A. Men zal met zekerheid weten dat een zonde dodelijk is, als deze *twee* voorwaarden vervuld zijn:

1° **Is ‘t dat zij vrijwillig gedaan wordt:** indien zij met volle verstand en vrije wil geschiedt;

2° **En ernstig strijdt tegen de eer Gods, of de welvaart van onze evennaaste:** en in haar zelve gewichtig is, en dat is zij, als zij de eer die wij aan God verschuldigd zijn, ernstig schendt, of groot kwaad doet aan de naaste, waaronder wij eerst en vooral ons zelf te verstaan hebben.

Dit antwoord vloeit rechtstreeks uit het voorgaande: indien een zonde geen doodzonde is, als zij zonder vol verstand en vrijen wil geschiedt, of als de zaak in haar zelve klein is, dan moet men noodzakelijk oordelen dat zij dodelijk is, als zij geschiedt met vol verstand en vrije wil, en tevens de zaak in haar zelve groot is. Opdat men zich een zonde hebbe aan te rekenen, zijn *twee* dingen nodig: men moet 1° de wet Gods overtreden en 2° dit vrijwillig doen. Is de overtreding groot en tevens geheel vrijwillig, dan bedrijft men een volledige zonde, een doodzonde; is de overtreding integendeel klein, of niet gans vrijwillig, dan bedrijft men slechts een onvolledige, een dagelijkse zonde.

# Wat verliezen wij door de doodzonde?

## Ten eerste, de goddelijke genade; ten tweede, de verdiensten van onze goede werken; ten derde, de hemelse glorie

A. Door de doodzonde verliezen wij *drie* goederen:

**Ten eerste, de goddelijke genade:** de heiligmakende genade waardoor wij aangenomene kinderen Gods en erfgenamen van de hemel zijn;

**Ten tweede, de verdiensten van onze goede werken:** het recht tot vermeerdering van de heiligmakende genade, dat onze goede werken, werden zij in staat van genade gedaan, ons zouden verwerven, alsook het recht tot loon, dat onse voorgaande werken in staat van genade volbracht, ons reeds verworven hadden;

**Ten derde, de hemelse glorie:** het geluk van de Hemel, dat hoofdzakelijk in het aanschouwen van God bestaat.

Het is niet moeilijk om bewijzen, dat wij door de doodzonde wezenlijk deze drie verliezen doen: zij berooft ons van de heiligmakende genade, daar zij ons vijanden van God maakt; dan, uit dit verlies volgt noodzakelijk 1° dat van de verdiensten van onze goede werken: wie de titel van aangenomen kind Gods verloren heeft, kan onmogelijk nog de verdiensten en de loon verkrijgen die Gods aangenomene kinderen toekomt; 2° het verlies van de hemel, vermits deze de loon is van degenen die in Gods genade sterven.

De verdiensten van de goede werken die in staat van genade gedaan zijn, herleven als de doodzonde vergeven wordt; want zij werden door deze zonde niet vernietigd, maar enkel ontoepasselijk gemaakt. De verdiensten van de goede werken die in staat van doodzonde volbracht zijn, kunnen niet herleven, daar zij nooit bestaan hebben; deze goede werken nochtans zijn niet nutteloos; zij dienen immers om de bekering van de zondaar te bereiden.

# Waartoe brengt ons de doodzonde?

## Tot een schandelijke slavernij van de duivel en de pijnen van de hel

A. De doodzonde brengt ons **tot een schandelijke slavernij van de duivel** in dit leven, en, na de dood, **tot de** eeuwige **pijnen,** van schade en van gevoel, **van de hel.** Dit wederom volgt uit het verlies van de heiligmakende genade, dat de doodzonde ons doet ondergaan.

De staat van degenen die beroofd zijn van Gods genade, wordt *slavernij* genoemd, omdat, volgens de wetten van het Heidendom, diegene slaaf werd die de titel van kind des huisgezins verloor; — slavernij *van de duivel,* omdat het de duivel is die ons door zijn listen in die staat brengt; omdat hij, de eerste die tegen God is opgestaan, als 't ware het opperhoofd van de zondaars is; ook omdat de zondaars de pijnen van de hel, die het ware rijk van de duivel is, zullen te lijden hebben; — *schandelijke* slavernij van de duivel, omdat het voor een schepsel tot de allerverhevensten adel van kind Gods behorende, een schande is, en de hoogste schande denkelijk, aan de slavernij van de duivel onderworpen te zijn.

Nu kunnen wij gemakkelijk al het verschil tussen de dodelijke en de dagelijkse zonde verstaan: 1° de doodzonde is een volledige zonde; de dagelijkse, slechts een onvolledige; 2° de dodelijke zonde berooft ons ten volle van de heiligmakende genade; de dagelijkse doet ons enkel in de liefde Gods verflauwen; 3° de eerste verbindt ons tot de eeuwige pijnen; de laatste, uitsluitend tot tijdelijke.

# Wat heet men hoofdzonden?

## Die gelijk oorsprongen zijn en beginselen van vele andere zonden

A. Hoofdzonden heet men, niet de zonden die boven alle andere zwaar zijn: de godslastering b.v. en de vrijwillige doodslag zijn uit hun natuur erger dan de hoofdzonden; — noch die altijd dodelijk zijn: de hoofdzonden zijn nu dodelijke, dan dagelijkse zonden, volgens dat hun voorwerp in zichzelf groot of klein is; maar wel dezulke — **die gelijk oorsprongen en beginselen zijn van vele andere zonden:** die gelijk bronnen zijn waar vele andere zonden uit voortvloeien, of die ons tot vele andere zonden aanzetten of aandrijven. *Iedere* hoofdzonde is de bron van *vele* andere zonden; de *Zeven* Hoofdzonden zijn de bron van al de andere zonden. ([7ᵉ v.](TODO)) Zij veroorzaken en beheersea al de andere kwade werken, gelijk het hoofd al de andere ledematen beweegt en bestuurt: vandaar hun naam van *hoofdzonden.*

# Hoeveel hoofdzonden zijn er?

## Zeven: 1. Hoovaardigheid. 2. Gierigheid. 3. Onkuisheid. 4. Nijd. 5. Gulzigheid. 6. Gramschap. 7. Traagheid

A. **Hoovaardigheid** is ongeregelde begeerte van eigen uitmuntendheid en van de eer die men er in zoekt. Wij begeren onze eigen uitmuntendheid op een *ongeregelde wijze* als wij de goederen die wij genieten, niet aan God, maar aan ons zelf toeschrijven, of ten minste voor de vrucht van onze persoonlijke verdiensten houden; als wij ons hoedanigheden toekennen die wij niet bezitten, of onze ware hoedanigheden vergroten, of boven onze verdiensten eer of macht willen bekomen, of anderen die minder begaafd zijn, vernederen of verachten, of buitenmate boven anderen willen uitschijnen, of hen willen overtreffen enkel om boven hen te zijn. De hoogmoedigheid brengt ons rechtstreeks tot ongehoorzaamheid, tot ijdele glorie en eerzucht, tot verzuimenis van onze godsdienstige plichten, tot ongeduldigheid. oplopendheid, tot leugentaal, veinzerij, achterklap, kwaadwenserij, enz.

**Gierigheid** is ongeregelde begeerte van allerhande aardse goederen. De begeerte van aardse goederen is *ongeregeld,* als wij deze zoeken, niet voor zoveel zij ons nuttig zijn om volgens onze staat te leven en onze ziel zalig te maken, maar uitsluitend om ze te hebben en er ons genot in te vinden; zij is het ook, als wij ze vuriger nastreven dan Gods geboden toelaten, of er ons op een onbehoorlijke wijze aan vasthechten. Overdreven zorg voor het tijdelijke, onmatige droefheid over verlies van fortuin, leugentaal, vals reden, diefstal, bedrog, twist, verdrukking van armen en ongelukkigen zijn alle zonden die uit de gierigheid voortspruiten.

**Onkuisheid** is ongeregelde begeerte van vleselijke lusten. Deze zonde geleidt tot allerlei misdaden, zelfs tot moord, ongelovigheid en wanhoop; zij is dik wijls de oorzaak van godslasteringen, verwensingen, heiligschenderijen, van zonden tegen de gehoorzaamheid en tegen de rechtvaardigheid, van gramschap, haat en nijd en andere zonden tegen de liefde.

**Nijd** is ongeregelde afkeer van ’s naasten uitmuntendheid, omdat men diens geluk als eigen ongeluk aanziet, en bijgevolg ook vreugde over 's naasten ongeluk, omdat men diens ongeluk als eigen geluk beschouwt ([25ᵉ les, v. 2.](les-25.html#misdoen-zij-allen-tegen-het-vijfde-gebod-die-metterdaad-iemand-hinderen)). Den nijd moet men wel onderscheiden van de *verontwaardiging,* waardoor wij misnoegd zijn over de rang, de eer, het geluk van de naaste, omdat wij denken dat hij er niet waardig van is of er misbruik zal van maken; alsook van de *naijver,* die bestaat in de begeerte van anderen in verdiensten, in be kwaamheid, enz, te evenaren en zelfs te overtreffen, niet omdat wij hun geluk als ons ongeluk beschouwen, maar omdat wij, met hun geluk te zien, beter begrijpen wat ons ontbreekt en aangemoedigd worden om meer en meer te werken. De nijd geeft aanleiding tot baat van de naaste, tot lastertaal en oorblazerij, ja zelfs tot haat van God.

**Gulzigheid** is ongeregelde begeerte van spijs en drank. Deze begeerte is *ongeregeld,* als men enkel eet of drinkt om het genot dat men daarin vindt, of als men in het eten of drinken overdaad doet, of als men het einde waar spijs en drank toe bestemd zijn, misacht en zich geheel aan het genot van de smaak overgeeft. Uit gulzigheid volgt onzuiverheid, onbetamelijkheid in gezangen, gramschap, godslastering, twist, verkwisting, verzuimenis van plichten, enz.

**Gramschap** is ongeregelde afkeer van toegebrachte schade en ongeregelde begeerte van er zich over te wreken ([25ᵉ les, v. 2](les-25.html#misdoen-zij-allen-tegen-het-vijfde-gebod-die-metterdaad-iemand-hinderen)). Men onderscheide de gramschap wel van de haat en van de nijd: in de haat wil men iemand kwaad tot zijn ongeluk; in de nijd is men droef over iemands geluk, omdat men diens geluk als eigen ongeluk aanziet; in de gramschap wenst men iemand op een ongeregelde wijze kwaad tot straf van zijn fouten of misdaden. De gramschap is een bron van haat, vijandschap, twist, verwensing, beschimping, vechtpartijen en doodslagen; zij is ook dikwijls oorzaak van godslasteringen en allerlei woeste werken.

**Traagheid** is ongeregelde afkeer van allen arbeid en last in het vervullen van zijn plichten. Wij hebben *ongeregelden* afkeer van arbeid en last, als wij aan onze natuurlijken afkeer daarvan, toegeven. Kleinmoedigheid, wanhoop, vermetelheid, verzuimenis van de godsdienstige plichten zijn dikwijls vruchten van de traagheid.

Men zal reeds opgemerkt hebben 1° dat de hoofdzonden niet enkel als slechte *daden* of akten, maar dikwijls als kwade *genegenheden* van de ziel of als *ondeugden* genomen worden; 2° dat iedere hoofdzonde tot die andere zonden aanzet, waar zij een middel vindt om haar einde te bereiken, of waar zij de naaste gelegenheid toe biedt. Hoe nu de Zeven Hoofdzonden de bron zijn van alle andere, zal duidelijk uit het volgende blijken. Alle zonde bestaat in iets dat ons aangenaam is (een goed) ongeregeld te begeren, of in iets dat ons onaangenaam voorkomt (een kwaad) ongeregeld te vluchten. Welnu er zijn maar *drie* hoofdsoorten van goederen die wij ongeregeld kunnen begeren, namelijk, onze uitmuntendheid boven anderen, allerlei tijdelijke bezittingen, het zingenot dat dubbel is: het smaakgenot en de lichamelijke wellusten, en *drie* kwaden, aan die drie goederen tegenovergesteld, waar wij ongeregelden afkeer van hebben: de uitmuntendheid van anderen die de onze belet, de schade in onze tijdelijke bezittingen, en de arbeid en last die tegenover de lichamelijke lusten staan; dus zijn er ook maar zeven hoofdzonden. namelijk vier ongeregelde begeerten: van eigen uitmuntendheid, van allerlei aardse goederen, van het smaakgenot en van de lichamelijke wellusten, of de hoogmoedigheid, de gierigheid, de gulzigheid en de onkuisheid; — en *drie* ongeregelde afgekeerdheden: van eens anders uitmuntendheid, van de schade in de tijdelijke bezittingen en van de arbeid en last aan 't vervullen van de plichten verbonden, of de nijd, de gramschap en de traagheid 

# Welke noemt men zonden tegen de H. Geest?

## Die uit enkele boosheid geschieden en strijden tegen de goddelijke barmhartigheid, en daarom zeer zelden vergeven worden

A. Men noemt zonden tegen de H. Geest dezulke die de *twee* volgende voorwaarden vervullen:

1° **Die geschieden,** niet onder de invloed van de driften en van de daaruitvloeiende zwakheid van de wil, maar — **uit enkele boosheid:** uit enkelen kwaden wil, of uit een wil die, zonder enige aanlokking van wege de driften, uit gans vrije verkiezing in de zonde toestemt;

2° **En strijden tegen de goddelijke barmhartigheid:** en gelegen zijn in het verwerpen en verachten van de middelen waardoor de goddelijke barmhartigheid ons tot de zaligheid geleidt, en zo die barmhartigheid zelve rechtstreeks bestrijden, **en daarom** dit eigen hebben, niet dat zij nooit, maar dat zij slechts **zeer zelden vergeven worden.**

De zonden *tegen de H. Geest* worden zo genoemd, omdat de *goddelijke liefde* of heiligheid, waartegen zij rechtstreeks strijden daar zij uit enkele boosheid geschieden, en de *goddelijke barmhartigheid,* die zij verwerpen, hoewel de drie goddelijke personen evenzeer toekomende, nochtans de H. Geest bijzonder worden toegeschreven ([11ᵉ les, v. 8](les-11.html#waarom-wordt-onze-heiligmaking-de-heilige-geest-toegeschreven) en [5ᵉ les, v. 8](les-05.html#waarom-wordt-god-de-vader-meer-dan-de-zoon-almachtig-genoemd)).

# Welke zijn de zonden tegen de H. Geest?

## Deze zes: 1. Van Gods genade wanhopen. 2. Op Gods barmhartigheid zonder deugden zich beroemen. 3. De welbekende waarheid bestrijden. 4. De broederlijke liefde benijden. 5. Hardnekkig zijn in de boosheid. 6. Verachten het berouw of de penitentie

A. De zonden tegen de H. Geest zijn **deze zes:**

1° **Van Gods genade wanhopen,** het eeuwig leven en al wat ons daartoe helpen kan, niet uit enkele kleinmoedigheid, maar met opzet van God niet willen verzoeken en verwachten ([21ᵉ les, 2ᵉ vr.](les-21.html#welke-zonden-geschieden-tegen-het-eerste-gebod)). Zonde van Cain en van Judas.

2° **Op Gods barmhartigheid zonder deugden zich beroemen:** zijn zaligheid verwachten zonder de doodzonde te willen vluchten, zonder Gods geboden te willen volbrengen. Hij zondigt dus tegen de H. Geest, niet die enkel zijn goede werken hoger acht dan zij verdienen, maar wel hij die stoutmoedig in de boosheid voortleeft, voor zeker houdende dat God hem op het einde van het leven wel zal redden.

3° **De welbekende waarheid bestrijden:** de goddelijke Openbaring, of een of meer geopenbaarde waarheden, als dusdanig gekend, wij zeggen niet uit enkele kleinmoedigheid niet aannemen of in twijfel trekken, maar stellig bestrijden en als vals en twijfelachtig trachten te doen doorgaan. Zonde van de Joden die door vele mirakelen van Jezus’ zending overtuigd, Hem als de waren Messias weigerden te erkennen; zonden ook van de ongelovigen en van de ketters ([21ᵉ les, 2ᵉ vr](les-21.html#welke-zonden-geschieden-tegen-het-eerste-gebod)).

4° **De broederlijke liefde benijden:** bedroefd zijn, niet omdat onze broeder of naaste ons in deugdzaamheid overtreft, maar omdat God hem liefheeft en hem dientengevolge, ter bekering of ter meerdere heiligmaking, zijn genaden verleent; dus ook bedroefd zijn over ‘s naasten bekering of heiligheid. Zonde van Caïn, van de Joden die hardnekkig verbitterd waren over de roep van de Heidenen tot het Christelijk Geloof, van de goddeloze en slechte Christenen die met spijt de bekering of de deugdzaamheid van de naaste zien.

5° **Hardnekkig zijn in de boosheid:** in de zonde voortgaan, niet uit enkele krankheid tegenover de driften, maar uit kwaadwilligheid en ondanks de vermaningen waardoor God tot bekering opwekt. Zonde van de Joden die de vermaningen van God en zijn profeten verstootten en verachtten.

6° **Verachten het berouw of de penitentie:** in de zonde volharden, niet uit enkele zwakheid, maar met het kwaad voornemen van zich gedurende een zekeren tijd of zelfs in het uur van de dood niet te bekeren. Zonde van degenen die de verbintenis aangaan van op hun uiterste de HH. Sacramenten te weigeren.

Deze zes zonden zijn wezenlijk zonden tegen de H. Geest; want, zoals uit de gegevene bepaling blijkt, geschieden zij uit enkele boosheid, en zij strijden rechtstreeks tegen de goddelijke barmhartigheid of tegen onze zaligmaking die de H. Geest toegeschreven wordt, daar men door alle iets verstoot dat tot de zaligheid vereist is. Immers, om de vergiffenis van de zonden en de genade om wel te leven van God te kunnen verhopen en verkrijgen, moeten wij 1° de barmhartigheid Gods erkennen en er kunnen op rekenen; 2° weten wat er te doen is om de vergiffenis en die genade te verwerven, alsmede de krachten bezitten om die middelen aan te wenden; 3° de vereiste middelen wezenlijk gebruiken of de zonde verfoeien en het vast voornemen maken van niet meer te zondigen. Welnu, met van Gods genade te wanhopen, verachten wij zijn barmhartigheid; met op Gods barmhartigheid zonder deugden zich te beroemen, miskennen wij zijn rechtvaardigheid; met de welbekende waarheid te bestrijden, verstoten wij het licht dat ons de weg van de zaligheid moet tonen; met de broederlijke liefde te benijden, verwerpen wij de genade die ons de kracht geeft om die weg te volgen; met hardnekkig te zijn in de boosheid en het berouw of de penitentie te verachten, doen wij juist het tegenovergestelde van hetgeen vereist is om zich wezenlijk te bekeren.

# Waarom worden sommige zonden genoemd wraakroepende zonden?

## Omdat zij door hun grote boosheid met reden de goddelijke rechtvaardige wraak, ook in deze wereld, vereisen

A. Zij worden wraakroepende zonden genoemd, **omdat zij — door hun grote boosheid:** door de buitengewone schending van de geestelijke of wereldlijke orde, en de onrust die zij in de samenleving veroorzaken, **de goddelijke rechtvaardige wraak,** niet uitsluitend in het ander leven, **maar ook in deze wereld,** zo niet in teder geval, dan toch van tijd tot tijd, **vereisen,** ten einde er de mensen, uit vrees van deze tijdelijke straffen, van te weerhouden.

# Welke zijn wraakroepende zonden?

## Deze vier: 1. Vrijwillige doodslag. 2. Onkuisheid tegen de natuur. 3. Verdrukking van armen, weduwen en weezen. 4. Achterhouding van de loon van de werklieden

A. Wraakroepende zonden zijn **deze vier:**

1. **Vrijwillige doodslag:** iemand zonder wettige macht en reden vrijwillig doden, op welke wijze dit ook moge geschieden. Caïn heeft deze zonde bedreven en is er ook hier op de aarde om gestraft geweest.

2. **Onkuisheid tegen de natuur:** onkuise werken die, niet uitsluitend door de wet Gods, en de rechte rede verboden zijn, maar nog strijden tegen de natuurlijke bestemming van onze natuurlijke neigingen en krachten. Zonde van Sodoma en Gomorrha, hier op de wereld schrikkelijk gewroken.

3. **Verdrukking van armen, weduwen en weezen:** de armen, weduwen en weezen in hun rechten krenken. Hen enkel niet bijstaan gelijk de liefde vereist, dat is geen wraakroepende zonde.

4. **Achterhouding van de loon van de werklieden:** onrechtvaardig zijn jegens zijn werklieden.

Elkeen verstaat dat de orde, de vrede en rust in de samenleving niet zouden kunnen bestaan, moesten deze zonden dikwijls geschieden. — Deze vier zonden brengen immers de naaste de grootste schade mogelijk toe in zijn vier goederen: het leven, de zuiverheid, de tijdelijke rijkdommen, de faam of reputatie.

### VRAGEN

Waarvan spreekt deze les? — Hoe wordt zij verdeeld? — Zeg wat er in ieder deel geleerd wordt.

1. Zeg, met de Catechismus, hoe de doodzonde tegen de wet Gods strijdt. — Leg het antwoord uit. — Hoe verschilt, onder dit opzicht, de dagelijkse zonde van de doodzonde? — Geef hieruit rekenschap van de naam *doodzonde?* — Hoe kan de doodzonde ook een ziekte genoemd worden?

2. Verklaar de vraag: *Is het al doodzonde dat tegen Gods gebod geschiedt?* — Is alle zonde altijd doodzonde? — In hoeveel en in welke gevallen is, volgens de Catechismus, een zonde geen doodzonde? — Verklaar het antwoord. — Geef de reden waarop die leer steunt.

3. Hoeveel en welke voorwaarden zijn er, volgens de Catechismus, vereist, opdat een zonde doodzonde zou wezen? — Leg deze voorwaarden uit. — Geef rekenschap van die vereiste voorwaarden.

4. Zeg, met de Catechismus, hoeveel en welke verliezen de doodzonde ons doet ondergaan. — Leg ze alle uit. — Toon hoe de doodzonde die verliezen teweegbrengt.

5. Zeg, met de Catechismus, waartoe de doodzonde ons brengt hier op de aarde, en na onze dood. — Leg het antwoord uit. — Hoe wordt de staat van beroving van de heiligmakende genade met reden *een schandelijke slavernij van de duivel* genoemd? — Hoe bewijst men dat de doodzonde ons tot het gezegde lot brengt? — Stel geheel het verschil voor, dat tussen de dodelijke en de dagelijkse zonde bestaat.

6. Zeg welke zonden onder de naam van *hoofdzonden* enigszins kunnen komen, maar er toch niet onder verstaan worden. — Zeg, met de Catechismus, welke zonden onder die naam komen. — Leg het antwoord uit. — Geef rekenschap van de naam *hoofdzonde.* — Zeg of de hoofdzonden de oorsprong zijn, slechts van vele zonden, ofwel van al de zonden mogelijk.

7. Hoeveel hoofdzonden zijn er? — Stel ze voor en leg ze alle uit. — Zijn zij doodzonden of dagelijkse zonden? — Hoe worden zij verdeeld? — Hoe zijn zij de bron van alle andere zonden?

8. Welke voorwaarden zijn er, volgens de Catechismus vereist, om een zonde tegen de H. Geest te hebben? — Verklaar deze. — Wat is er, volgens de Catechismus, aan deze zonden eigen, onder opzicht van vergeving? — Leg die woorden van de Catechismus uit. — Geef de reden van deze eigenschap. — Waarom worden deze zonden genoemd *zonden tegen de H. Geest;* is het omdat zij tegen de H. Geest alleen strijden, of waarom is het?

9. Verklaar de zonden tegen de H. Geest, die de Catechismus noemt. — Toon dat al die zonden wezenlijk zonden tegen de H. Geest zijn.

10. Welke wraak eisen de wraakroepende zonden en waar? — Hoe dikwijls eisen zij die wraak? — Zeg, met de Catechismus, waarom zij zulk een wraak vereisen. — Leg uw antwoord uit. — Waartoe dient de wraak die zij eisen?

11. Hoeveel wraakroepende zonden zijn er? — Stel ze voor en leg ze uit.

NEGEN EN DERTIGSTE LES

Van de deugden en goede werken

# Wat is de deugd?

## Een genegenheid van de ziel, door dewelke de mens weldoet

A. Tot een deugd zijn *drie* dingen vereist: 1° een *genegenheid,* 2° een genegenheid *van de ziel,* 3° een genegenheid van de ziel *door dewelke de mens weldoet.*

De deugd is niet een daad noch een voorbijgaande gesteltenis, maar **een genegenheid:** een bijblijvende geschiktheid, niet van de ledematen van het lichaam, maar — **van de ziel:** van de vermogens van de ziel, namelijk, van het verstand, van de wil en ook van de begeerlijke zinnelijkheid voor zoveel deze aan het verstand en de wil moet onderworpen zijn ; — **door dewelke de mens,** niet enkel kan weldoen, maar — **weldoet:** wezenlijk genegen is en bereid om het goed te doen, als de gelegenheid zich aanbiedt.

Een goed werk is geen deugd, omdat het geen *genegenheid* maar het uitwerksel van een genegenheid is; — de lichamelijke behendigheid tot een zeker werk is het ook niet, omdat het geen geschiktheid van de *ziel* is; — de wetenschap en de kunst zijn het evenmin, omdat zij zowel tot het kwaad als tot het goed dienen en zo geen genegenheden zijn door dewelke de mens *weldoet;* — maar de gehoorzaamheid is een deugd: zij is immers een genegenheid, en wel een genegenheid van de ziel, en zij maakt ons bereidvaardig om het goed te doen, namelijk, om ons aan onze wettige oversten te onderwerpen.

De deugden worden eerst en vooral verdeeld in *natuurlijke* en in *bovennatuurlijke* deugden. Natuurlijke deugden zijn ingeborene of door herhaalde oefening aangewonnene begaafdheden van de ziel; zij dienen dus enkel om natuurlijke werken en verdiensten voort te brengen, Bovennatuurlijke deugden zijn deugden die al de krachten van de schepselen te boven gaan, en door loutere goedheid Gods ingestort worden; zij maken ons dus bekwaam om bovennatuurlijke werken te verrichten en de hemel te verdienen.

De bovennatuurlijke of ingestorte deugden worden verdeeld in *goddelijke* en in *zedelijke* deugden.

# Welke heet gij goddelijke deugden?

## Deze drij: Geloof, Hoop en Liefde; zo genoemd, omdat zij van God alleen ingestort, en eigenlijk alleen met God bezig zijn

A. **Deze drie** heet men goddelijke deugden: **Geloof, Hoop en Liefde, zo genoemd,** 1° **omdat zij,** door geen geschapene krachten aanwinlijk, **van God alleen ingestort zijn:** van God alleen kunnen ingestort worden en slechts als van Hem ingestort kunnen bestaan; God immers is er het voorwerp van, niet voor zoveel Hij door de rede, maar voor zoveel Hij door het Geloof gekend is, en zo veronderstellen zij een bovennatuurlijken oorsprong, — en 2° **omdat zij eigenlijk alleen met God bezig zijn:** omdat zij op God en op God alleen betrekking hebben; i.a.w. omdat de werken waartoe zij ons genegen maken, God in zichzelf beschouwd en God alleen voor *voorwerp* en voor *beweegreden* hebben. Het Geloof beweegt ons om in God te geloven, omdat Hij de opperste en onfaalbare waarheid is; de Hoop, om op God als op onze helper en loner te hopen, omdat Hij oneindig goed is, almachtig en getrouw in zijn beloften; de Liefde, om God en de naaste voor zoveel deze Gods schepsel en kind is, te beminnen, omdat Hij het opperste goed of de opperste volmaaktheid is. Deze drie deugden zijn dus goddelijk, zowel uit hoofde van hun voorwerp en hun beweegredenen als van hun oorsprong. Integendeel de godsdienstigheid b.v. is geen goddelijke deugd omdat zij, alhoewel God tot voorwerp hebbende, Hem toch niet in zichzelf alleen, maar in zijn betrekkingen van Schepper, Heer en Regeerder van de geschapene wezens aanschouwt. De verplichting van godsdienstig te zijn, rust niet op de natuur van God alleen, maar op de betrekkingen die tussen God en ons bestaan.

*Zedelijke* deugden heet men die rechtstreeks, niet met God alleen, maar met onze *zeden* bezig zijn, of die dienen om ons gedrag jegens God, de naaste en ons zelf te regelen. Zij verschillen van de goddelijke deugden, behalve onder opzicht van hun voorwerp, ook hierin, dat zij, hoewel van God ingestort en van Hem alleen ingestort kunnende worden, toch ook op een natuurlijke wijze in de natuurlijke orde zouden kunnen bestaan, terwijl de goddelijke deugden, gelijk wij ze nu hebben, geenszins tot de natuurlijke orde kunnen behoren. Door de goddelijke deugden aanvaarden wij de dienst van God en blijven wij er in; door de zedelijke, volbrengen wij de plichten van die dienst.

Al de zedelijke deugden zijn begrepen in deze *vier,* die daarom *hoofddeugden* genoemd worden, te weten: in de *voorzichtigheid*, de *rechtvaardigheid,* de *sterkte* en de *matigheid.* Op onze *« Tafel van de verdeling van de plichten »* wordt voorgesteld wat zij zijn, en hoe zij met de goddelijke deugden in verband staan. 

De *Zeven Gaven van de H. Geest,* te weten, wijsheid, verstand, raad, sterkte, wetenschap, godvruchtigheid en vreeze des Heren zijn, gelijk de zedelijke deugden, bovennatuurlijke genegenheden van de ziel tot het goed; maar terwijl genoemde deugden ons enkel genegen maken tot *gewone* goede werken, bewegen de Gaven ons tot *buitengewone,* uitmuntende en heldhaftige goede werken.

De goddelijke en de zedelijke deugden, alsook de Gaven van de H. Geest staan in innig verband met de heiligmakende genade: zij zijn er als't ware de vermogens van, gelijk het verstand en de wil de vermogens zijn van de ziel; vandaar komt het dat zij met de heiligmakende genade ingestort, en samen met haar door de HH. Sacramenten en door de verdienstelijke werken vermeerderd worden.

Wat het *verlies* van de bovennatuurlijke deugden betreft, dat van de Liefde gaat gepaard met het verlies van de heiligmakende genade; want de Liefde kan onmogelijk bestaan in iemand die in vijandschap met God leeft. Dan, uit het verlies van de Liefde volgt dat van al de zedelijke deugden, daar deze enkel dienen om uit te voeren hetgeen de Liefde gehiedt. Het Geloof en de Hoop gaan niet met de Liefde verloren: wij verliezen het Geloof enkel door ongelovigheid; de Hoop, door ongelovigheid en door wanhoop.

Nu dat de Catechismus ons de deugden heeft leren kennen, gaat hij over tot de werken waar zij ons toe genegen maken. Hij spreekt eerst en vooral van de volmaaktste dier werken, namelijk van de *Evangelische Raden.*

# Wat zijn Evangelische Raden?

## Deugden, die niemand schuldig is te aanvaarden, maar die nochtans van Christus aangeprezen zijn; te weten: gewillige armoede, eeuwige zuiverheid en volkomene gehoorzaamheid

A. Evangelische Raden zijn **deugden:** deugdelijke werken, **die niemand schuldig is te aanvaarden:** die niemand, gelijk de geboden Gods, op zonde te onderhouden heeft, **maar die,** al zijn zij niet op zonde opgelegd, **nochtans** als allerbeste middelen om God volmaakt te dienen en tot grote heiligheid te komen **van Christus** in het Evangelie **aangeprezen zijn,** en daarom *Evangelische Raden* genoemd worden, te weten: **gewillige armoede:** vrije afstanddoening van het bezit of ten minste van het vrij gebruik van zijn tijdelijke goederen; **eeuwige zuiverheid:** levenslange onthouding, niet alleen van alle onzuivere lusten, maar ook van het Huwelijk; **volkomen gehoorzaamheid:** verzaking aan eigenen wil, om onder een overste die Gods plaats bekleedt, de goddelijken wil te volbrengen.

De Evangelische Raden verschillen hierdoor van de gehodene goede werken, dat niemand schuldig is ze te onderhouden;en van de andere goede werken, dat zij van Christus bijzonder aangeprezen zijn. Dit heeft Christus gedaan, enerzijds omdat de Evangelische Raden van de mens verwijderen al wat hem belet veel op God te denken, namelijk de tijdelijke goederen, de zinnelijke lusten, de familiezorgen en de ongeregeldheid van de wil; anderszijds omrlat zij een offerande uitmaken waarin de mens, zoveel hij kan, aan God opdraagt al wat hij bezit, namelijk, het zielsgenot dat in de verhevenheid en de onafhankelijkheid bestaat, de zinnelijke lusten en de tijdelijke goederen.

# Is het goed zichzelf tot Evangelische Raden te verbinden door beloften?

## Het is zeer goed, als het met rijpen raad en volle vrijheid geschiedt

V. Is het goed de Evangelische Raden niet alleen te volgen, maar er zichzelf door beloften toe te verbinden ([23ᵉ les, 8ᵉ v.](les-23.html#is-het-ook-goed-en-deugdelijk-god-of-zijn-heiligen-iets-te-beloven))?

A. **Het is** niet enkel enigszins, maar **zeer goed:** zeer volmaakt, **als het geschiedt** 1° **met rijpen raad:** niet uitsluitend met *raad,* maar met *rijpen raad,* d, i, nadat men de zaak lang overdacht en allerbest verstaan en er van andere wijze personen raad toe ontvangen heeft; en 2° **met volle vrijheid** of zonder enige dwang of vrees; want anders zou men zich in 't gevaar stellen van die beloften te breken, en van er zo,
in plaats van een middel van zaligheid, een bron van verderf in te vinden.

Op de tweede plaats onder de goede werken komen de *Acht Zaligheden.*

# Welke noemt men de Acht Zaligheden?

## Eenige goede werken, voor dewelke Christus de eeuwige zaligheid beloofd heeft

A. De Acht Zaligheden zijn, de Catechismus zegt niet *enige deugden,* maar wel **enige goede werken, voor dewelke Christus de eeuwige zaligheid beloofd heeft:** die, volgens Christus’ belofte dit eigen hebben, dat zij met een bijzondere zekerheid tot de zaligheid geleiden, en daarom *Zaligheden* genoemd worden.

# Zeg de Acht Zaligheden

## 1. Zalig zijn zij, die arm van geest zijn; want het rijk van de hemelen behoort hun toe. <br/>2. Zalig zijn de zachtmoedigen; want zij zullen de aarde bezitten. <br/>3. Zalig zijn zij, die droevig zijn; want zij zullen getroost worden. <br/>4. Zalig zijn zij, die honger en dorst hebben naar de rechtvaardigheid; want zij zullen verzadigd worden. <br/>5. Zalig zijn de barmhartigen; want zij zullen barmhartigheid verwerven. <br/>6. Zalig zijn zij, die zuiver van hart zijn; want zij zullen God zien. <br/>7. Zalig zijn de vreedzamen; want zij zullen kinderen Gods genoemd worden. <br/>8. Zalig zijn zij, die vervolging lijden om de rechtvaardigheid; want het rijk van de hemelen behoort hun toe.

A. 1. **Zalig zijn zij die arm van geest zijn:** die met de geest, met de wil niet verkleefd zijn aan de rijkdommen; arm van geest zijn dus: a) degenen die, om zich op de volmaaktheid toe te leggen, belofte van armoede gedaan hebben; b) die metterdaad arm en behoeftig zijn, maar hun armoede en behoeftigheid met volle onderwerping aan Gods wil dragen; c) die, de wereldse goederen bezittende, er nochtans niet aan gehecht zijn en ze enkel voor hef goed gebruiken; — **want het rijk van de hemelen behoort hun toe:** want, in plaats van die tijdelijke goederen, zullen zij het hemels koninkrijk, de eeuwige rijkdommen ontvangen.

2. **Zalig zijn de zachtmoedigen:** die zich niet wreken, niet zoeken over anderen te heersen; **want zij zullen de aarde bezitten:** want, in plaats van de heerschappij over deze aarde, zullen zij de heerschappij bekomen over de vernieuwde aarde, die na hiet Laatste Oordeel zal ontstaan en, door haar glorierijke schoonheid, dienen zal om de Heiligen, ook volgens het lichaam, gelukkig te maken.

3. **Zalig zijn zij die droevig zijn:** die de aardse wellusten, alle op de onkuisheid en de gulzigheid uitkomende, niet nalopen en zo, in de ogen van de wereldsen, droevig schijnen te wezen; **want zij zullen getroost worden:** want, voor hun verstervingen, zullen zij de hemelse troost genieten, die noch met geschrei noch geklaag zal gemengd zijn.

4. **Zalig zijn zij die honger en dorst hebben naar de rechtvaardigheid:** die niet traag zijn in de dienst van God, maar een vurige begeerte hebben van God wel te dienen; **want zij zullen verzadigd worden:** want er zal in de hemel ten hele aan hun begeerte voldaan worden.

5. **Zalig zijn de barmhartigen:** die deel nemen in ’t lijden van de naaste en hem trachten behulpzaam te wezen; **want zij zullen barmhartigheid verwerven:** volls vergiffenis van hun zonden en schulden ontvangen, en de hemel bekomen.

6. **Zalig zijn zij die zuiver van hart zijn:** die vrij zijn van alle zonde; **want,** omdat hun oog niet door de zonde beneveld is, **zullen zij God zien** of aanschijn aan aanschijn in de hemel aanschouwen.

7. **Zalig zijn de vreedzamen:** die zich met hun beledigers verzoenen, die vijanden trachten overeen te brengen, of zondaars (Gods vijanden) zoeken te bekeren; **want zij zullen kinderen Gods,** die de vreedzaamheid zelve is, **genoemd worden** en zijn, en daarom de erfenis van Gods kinderen of de hemel verkrijgen.

8. **Zalig zijn zij die vervolging lijden om de rechtvaardigheid:** die door de goddelozen en de bozen om hun Geloof of heilig leven gehaat, gelasterd, verdrukt, gedood worden, en dit met verduldigheid verdragen of ondergaan; **want het rijk van de hemelen behoort hun toe:** want om die smaad en die verdrukking zullen zij in de hemel als koningen in de grootste eer en glorie zetelen.

De Acht Zaligheden, men zal het reeds opgemerkt hebben, stellen de hemelse loon op verschillende wijzen voor; iedermaal op de wijze die met het te beloonen werk overeenkomt. — Hoe de Acht Zaligheden tegenovergesteld zijn aan de Zeven Hoofdzonden, toont onze *Tafel van de verdeling van de plichten*.

# Wat profijt doen ons de goede werken?

## Ten eerste, zij leggen de schulden of de penitentie af; ten tweede, zij verwerven vergiffenis van dagelijkse zonden; ten derde, zij verkrijgen de goddelijke genade; ten vierde, zij verdienen de eeuwigen loon

V. Wat *goede* werken zijn, hebben wij in de [14ᵉ les. v. 3](les-14.html#hoe-worden-de-dagelijkse-zonden-vergeven), geleerd.

A. De goede werken doen ons viererlei profijt:

**Ten eerste, zij leggen de schulden of de penitentie af:** zij nemen weg, of ten minste verkorten of verminderen de tijdelijke pijnen die men voor reeds vergevene zonden nog schuldig is te lijden.

**Ten tweede, zij verwerven vergiffenis van dagelijkse zonden.** ([14ᵉ les, a. 3.](les-14.html#hoe-worden-de-dagelijkse-zonden-vergeven))

**Ten derde, zij verkrijgen de goddelijke genade:** zijn zij van een zondaar gedaan, zij bewegen God om hem de genade van bekering te vergunnen, en gaan zij bij hem met een volmaakte liefde tot God of met een volmaakt berouw gepaard, zij bekomen hem de vergiffenis van zijn doodzonden en de heiligmakende genade; zijn zij integendeel van een rechtvaardige gedaan, zij verdienen vermeerdering van de heiligmakende genade en recht tot dadelijke genaden.

**Ten vierde, zij verdienen de eeuwigen loon:** het geluk van de hemel, en dat in de mate van de heiligmakende genade die men bezit.

Om ons deze profijten te doen, moeten de goede werken geschieden: 1° in staat van genade, behalve waar het de gunst tot bekering geldt, of de vergiffenis van de zonden: wie in vijandschap met God leeft, kan immers op gener wijze de andere voordelen verwerven; — 2° om een reden die het Geloof aangaat; anders verstaat men niet hoe zij bovennatuurlijk zouden wezen ([14e les, a. 8, letter B](les-14.html#hoedanig-zullen-de-lichamen-van-de-godvruchtige-of-heilige-mensen-in-de-verrijzenis-voorkomen)). De gelovigen, die een godsdienstig einde voor ogen hebben, handelen meest altijd uit Geloof, daar hun hele godsdienstige kennis ontleend is aan de Catechismus, die het kort begrip is van het Geloof.

# Is God ons iets schuldig voor onze goede werken?

## Volgens zijn belofte is Hij ons schuldig de eeuwigen loon en de glorie van de hemel

V. Is God uit *rechtvaardigheid* gehouden, ons voor onze goede werken al die profijten of enige daarvan te geven; ofwel is Hij daartoe slechts uit *betamelijkheid*, ofwel *in 't geheel niet* verplicht?

A. **Volgens** (wegens) **zijn belofte,** die Hij in zijn Openbaring gedaan heeft en die schuld maakt, **is Hij ons** *uit rechtvaardigheid* **schuldig de eeuwigen loon en de glorie van de hemel,** alsook de vermeerdering van de heiligmakende genade, daar deze de middel is om de glorie van de hemel te bekomen. Zonder zijn belofte moest God ons wel enige bovennatuurlijken loon vergunnen, maar niet het overgroot geluk van de hemel. De overige profijten hierboven gemeld en andere geestelijke goederen kunnen onze goede werken slechts *uit betamelijkheid* verdienen, of enkel door hun smekende en voldoende kracht verwerven.

# Waaruit hebben onze werken de kracht om de hemel te verdienen?

## Uit de verdiensten van Jezus Christus en de goddelijke beloften

V. Hebben onze goede werken die in staat van genade en geest van Geloof gedaan zijn, de kracht om de hemel te verdienen uit hun eigen zelf, uit de waardigheid van de menselijke natuur, ofwel uit een andere oorzaak, en zo ja, uit welke? — Men merke hier aan, dat de waardigheid die een goed werk, ter iemands eer gedaan, bezit om loon te ontvangen, *verdienstelijkheid* genoemd wordt; en dat een goed werk op *twee* manieren verdienstelijk kan wezen, namelijk: uit *rechtvaardigheid* of uit *betamelijkheid,* volgens dat de rechtvaardigheid of slechts de betamelijkheid vereist, dat de loon worde gegeven.

A. Zij hebben die kracht 1° **uit de verdiensten van Jezus Christus,** waardoor wij de bovennatuurlijke hoedanigheden en krachten krijgen die onze goede werken van een bovennatuurlijken loon waardig maken; 2° **uit de goddelijke beloften,** die bepalen tot welke bovennatuurlijken loon wij recht hebben. Zonder Jezus’ verdiensten zouden onze goede werken geenszins een bovennatuurlijken loon verdienen; zonder de goddelijke beloften zouden zij niet specifiek de hemel verdienen ([A. 8](TODO)). Wanneer een van deze twee voorwaarden ontbreekt, kan er geen verdienste uit *rechtvaardigheid* bestaan, maar wel nog verdienste uit *betamelijkheid* zijn, en deze zal zelfs onfeilbaar wezen, indien er voor het verdienstelijk werk een goddelijke belofte bestaat: niemand kan b.v. uit rechtvaardigheid de vergiffenis van zijn doodzonden verdienen; want de werken van een mens die de vijand van God is, kunnen geen recht geven op goddelijken loon, maar, heeft men door de genade Gods een volmaakt berouw verwekt en zich zo van de staat van doodzonde bekeerd, dan verdient men uit betamelijkheid vergiffenis van zijn zonden, en men zal die onfeilbaar bekomen, daar God ze voor zulk werk beloofd heeft.

Met goede werken te doen voor de naaste kunnen wij voor hem dezelfde goederen verdienen als voor ons zelf, maar enkel uit betamelijkheid, vermits God ons desaangaande geen belofte gedaan heeft. Wij kunnen Hem zelfs op die wijze de eerste genade verdienen, hetgeen wij voor ons zelf niet vermogen, daar onze natuurlijke werken de kracht niet hebben om een bovennatuurlijken loon te verwerven. Het spreekt vanzelf dat wij de anderen ook door de smekende en door de voldoende kracht van onze goede werken ter hulpe kunnen komen.

# Welke zijn de Vruchten van de Heilige Geest?

## Deze twaalf, die de H. Geest, in ons komende, uitwerkt; te weten: liefde, blijdschap, vrede, verduldigheid, goedertierenheid, goedheid, lankmoedigheid, zachtmoedigheid, getrouwheid, zedigheid, eerbaarheid, zuiverheid

V. Om reden van hun overeenkomsten met de vruchten van de boom, heet men **Vruchten van de H. Geest** de goede werken welke de laatste voortbrengselen zijn van de hele werken van de H. Geest in onze ziel, en die tevens, omdat zij het slot zijn van een hele werking, een zekere zoetigheid en aangenaamheid hebben en een klaar bewijs geven van inwendige vruchtbaarheid. Men zegt vruchten niet *van God,* maar *van de H. Geest,* omdat de genade die onze ziel vruchtbaar maakt, alhoewel zij van de drie Goddelijke Personen gegeven wordt, toch de H. Geest bijzonder wordt toegeschreven.

A. De vruchten **die de H. Geest, in ons komende, uitwerkt,** zijn **deze twaalf:** op de eerste plaats komt noodzakelijk **liefde** voor God; uit liefde vloeit **blijdschap,** vermits men gelukkig is verenigd te zijn met iemand die men bemint; tot volmaking van liefde en blijdschap is **vrede** nodig, en, tot behoud van vrede, **verduldigheid,** waardoor men met onderwerping het overkomend kwaad lijdt, en **lankmoedigheid,** waardoor men met onderwerping de uitstel van de goddelijke hulp of beloning verdraagt: deze vijf werken hebben rechtstreeks betrekking op God en zijn vereist om Hem volmaakt te dienen; — de vier volgende volmaken ons gedrag jegens de naaste: **goedheid,** waardoor wij hem goed willen; **goedertierenheid,** waardoor wij hem goed doen; **zachtmoedigheid,** waardoor wij zacht met hem omgaan en ons op hem niet wreken, als hij ons kwaad gedaan heeft: **getrouwheid,** waardoor wij nooit hem bedriegen: — blijven de drie laatste vruchten, die volmaakt ons gedrag jegens ons zelf regelen: **zedigheid,** die belet in levenswijze, versieren van persoon en woonst, in spreken en handelen de palen te buiten te gaan ons door staat, omstandigheden en rechte rede gesteld; **eerbaarheid,** die doet vermijden alles wat aanlokt tot de wellusten van onkuisheid of tot die van eten of drinken oftot andere zinnelijke genoegten welke tot die eerste leiden; **zuiverheid,** die alle ongeoorloofde lichamelijke wellusten doet vluchten.

### VRAGEN

Waarvan spreekt deze les? — Hoe wordt zij verdeeld? — Wat bevat ieder van die delen?

1. Zeg wat er tot een deugd vereist is. — Leg al die vereisten uit. — Zeg waarom een goed werk, de behendigheid van het lichaam tot een zeker werk, de wetenschap of de kunst geen eigenlijke deugden zijn, en waarom, b.v. de gehoorzaamheid een deugd is. — Hoe worden de deugden eerst en vooral verdeeld?

2. Hoe worden de bovennatuurlijke deugden verdeeld? — Welke deugden zijn goddelijke deugden? — Zeg, met de Catechismus, om hoeveel en om welke redenen deze deugden zo genoemd worden. — Leg ze uit. — Onder welk opzicht zijn zij dus goddelijk? — Welke zijn de ingestorte zedelijke hoofddeugden? — Waarom worden zij *zedelijke* deugden genoemd? — Hoe verschillen zij van de *goddelijke* deugden? — Hoe zijn zij met de goddelijke deugden verbonden? — Hoe zijn de bovennatuurlijke deugden met de heiligmakende genade verbonden? — Hoe worden zij ontvangen en vermeerderd, en waarom? — Hoe worden zij verloren?

3. Zeg, met de Catechismus, tot welke algemene klasse van zaken de *Evangelische Raden* behoren. — Leg het antwoord uit. — Wat is er, volgens de Catechismus, eigen aan? — Leg de woorden van de Catechismus uit. — Geef rekenschap van de naam *Evangelische Raden*. — Noem de Evangelische Raden. — Leg ze uit. — Hoe verschillen de Evangelische Raden van de gebodene, en van de andere vrije goede werken? — Waarom zijn de Evangelische Raden door Christus op een bijzondere wijze aangeraden?

4. Geef de zin van de vraag: *Is het goed zichzelf tot Evangelische Raden te verbinden door beloften?* — Welke voorwaarden zijn, volgens de Catechismus, vereist, opdat het goed zou wezen zich tot die Raden door beloften te verbinden? — Leg die voorwaarden uit. — Geef er de reden van.

5. Zeg, met de Catechismus, tot welke algemene klasse van zaken de Acht Zaligheden behoren. — Leg het antwoord uit. — Wat is er, volgens de Catechismus, eigen aan? — Verklaar uw antwoord. — Geef de reden van de naam Zaligheden.

6. Leg ieder van de Acht Zaligheden uit. — Wat is er in de Acht Zaligheden te bemerken, nopens de manier waarop het geluk van de hemel uitgedrukt wordt?

7. Wat verstaat men door *goede werken* in de vraag: *wat profijt doen ons de goede werken?* — Zeg, met de Catechismus, hoeveel profijten de goede werken ons geven en welke het zijn. — Leg ieder van die profijten uit. — Welke voorwaarden zijn er vereist, opdat de goede werken die profijten zouden voortbrengen? — Geef er de reden van. — Wanneer handelen de gelovigen gewoonlijk uit geest van Gelooft — Geef er rekenschap van.

8. Verklaar de vraag: *Is God ons dets schuldig voor onze goede werken?* — Leg, met de Catechismus, wat Hij ons voor die goede werken moet geven; hoe Hij gehouden is het te geven, en uit welke hoofde Hij daartoe gehouden is. — Leg het antwoord uit. — Welke is de rede van deze verplichting? — Hoe verkrijgen wij de andere profijten van de goede werken hierboven gemeld?

9. Geef de zin van de vraag: *Waaruit hebben onze werken de kracht om de hemel te verdienen?* — Zeg, met de Catechismus, uit hoeveel en uit welke bronnen zij die kracht hebben. — Leg ze uit. — Geef rekenschap van het antwoord. — Is er in onze werken volstrekt geen verdienstelijkheid meer, als er een van de gezegde voorwaarden ontbreekt? — Wat kunnen wij voor de naaste verdienen, door goede werken voor hem gedaan; en hoe kunnen wij dat voor hem verdienen.

10. Wat verstaat men door Vruchten van de H. Geest? — Geef rekenschap van die naam. — Hoe kunnen zij verdeeld worden? — Hoeveel Vruchten van de H. Geest noemt de Catechismus? — Leg ze alle uit.

VEERTIGSTE LES

Van de werken van barmhartigheid

# Wat zijn werken van barmhartigheid?

## Deugden, door welke wij andere mensen in hun lichamelijke of geestelijke nood uit barmhartigheid bijstaan

A. Werken van barmhartigheid zijn **deugden:** deugdelijke werken **door welke wij — andere mensen:** alle mensen die onze naaste zijn, behalve de Heiligen, die van ons geen bijstand nodig hebben noch kunnen ontvangen, **in hun lichamelijken of geestelijken nood:** als zij in hun tijdelijke goederen of in de zaken van hun zaligheid lijden of op het punt zijn te lijden, en daarbij zichzelf niet kunnen helpen of dit enkel met grote moeite vermogen — **uit barmhartigheid:** niet of ten minste niet enkel uit rechtvaardigheid, d.i. om hun *het hun* te geven, maar uit medelijden, uit meedogende liefde, omdat wij hun lijden als het onze aanzien, **bijstaan:** helpen en ondersteunen.

Hieruit volgt dat er *twee* soorten van werken van barmhartigheid te onderscheiden zijn: de *lichamelijke* en de *geestelijke.*

# Hoeveel lichamelijke werken van de barmhartigheid zijn er?

## Zeven, te weten: 1. De hongerigen spijzen. 2. De dorstigen laven. 3. De naakten kleden. 4. De vreemdelingen herbergen. 5. De zieken bezoeken. 6. De gevangenen verlossen. 7. De doden begraven

A. Er zijn zeven lichamelijke werken van barmhartigheid:

1° **De hongerigen spijzen:** voedsel verschaffen aan wie dit ontbreekt.

2° **De dorstigen laven:** drank geven aan de armen of zieken die door de dorst beproefd worden.

3° **De naakten kleden:** kleren, deksel, allerhande middelen van verwarming en beschutting bezorgen aan degenen die zich niet behoorlijk kunnen kleden, of zich tegen de warmte, de koude of de natheid niet kunnen beschutten.

4° **De vreemdelingen herbergen:** de brave reizigers een schuilplaats; die zonder ambt of plaats zijn een bestaan verschaffen.

5° **De zieken bezoeken:** de arme of rijke zieken bijstaan, oppassen, troosten en opwekken, alsook de blinden, kreupelen en stommen ondersteunen en helpen.

6° **De gevangenen verlossen:** die om het Geloof of om een andere onrechtvaardige reden gestraft, vervolgd of verdrukt worden, door allerhande middelen trachten te verlossen, te verdedigen en te beschermen.

7° **De doden begraven:** de lichamen van de afgestorvenen gaan groeten of bewaken. voor hun begraving zorgen, hun lijkdiensten bijwonen. Dit maakt een werk van barmhartigheid uit, al zijn de dode lichamen onze naaste niet, omdat de overledenen nog op aarde leven door hun faam, en dus de eer, hun lichaam bewezen, hen zelf aangaat; ook omdat hun lichaam bij de verrijzenis opnieuw met hun ziel zal verenigd worden.

# Is men somtijds schuldig arme mensen aalmoezen te geven?

## Ja, als zij in de uitersten of in groten nood zijn, en wij hen helpen kunnen

V. Is men soms op zonde verplicht arme mensen aalmoezen te geven, of lijdende mensen door enig lichamelijk werk van barmhartigheid bij te staan en te helpen? — Al de werken van barmhartigheid kunnen onder de naam van *aalmoes* verstaan worden, daar de aalmoes altijd tot een van die werken dient.

A. **Ja,** wij zijn daartoe op zonde uit barmhartigheid verplicht, als deze *twee* voorwaarden samen vervuld zijn:

1° **Als zij** (de armen, de noodlijdenden) **in de uiterste nood zijn:** als zij, zonder onze hulp, in gevaar zijn van te sterven of van een verlies te ondergaan dat met de dood kan vergeleken worden; **of als zij in grote nood zijn:** als zij, zonder onze hulp, misschien van gebrek zouden sterven, of ter minste in hun eer of faam of in hun tijdelijke goederen merkelijk lijden ;

2° **En wij hen helpen kunnen:** in 't bezit zijn van goederen waarmee wij hen helpen kunnen en helpen *moeten.*

Als de naaste *in de uitersten nood* is, dan moeten wij tot zijn onderstand de goederen gebruiken die wij niet nodig hebben om ons eigen leven of dat van onze nabestaanden te onderhouden; als hij enkel *in grote nood* verkeert, moeten wij te die einde zeker de goederen besteden die wij tot het onderhouden van onze staat niet van doen hebben, en waarschijnlijk ook, ten minste in zekere mate, dezulke die wij daartoe kunnen gebruiken, maar strikt genomen ook kunnen missen; dat vereist immers de orde in de samenleving.  Zelfs schijnt het zeker dat wij op zonde verplicht zijn aalmoezen te geven, van hetgeen niet dient tot het onderhouden van onze staat, niet aan alle, maar toch aan enige armen die *in gewone nood* zijn of in die nood waarin al de armen zich gewoonlijk bevinden; want, deden wij het niet, zij zouden welhaast in groten nood vallen. — In geen geval echter zijn wij gehouden buitengewoon grote middelen te gebruiken om de naaste bij te staan, want dit zou de orde storen.

Men bemerke wel dat wij, in een werk van barmhartigheid, een aalmoes van het *onze* aan de evennaaste geven, terwijl wij, in een werk van rechtvaardigheid, hem *het zijne* ter hand stellen; en dat zo de onrechtvaardigheid ons altijd tot restitutie verplicht, aangezien eenieder altijd en overal recht heeft op *het zijne,* terwijl de onbarmhartigheid zulk een verplichting niet medebrengt, daar de aalmoes die wij geven, van *het onze* is genomen, en er bijgevolg niemand buiten ons recht op heeft. De deugd van beleefdheid, van dankbaarheid, van mildheid en van waarachtigheid, ten minste als wij er door ons ambt of door een bijzonder contract niet toe verplicht zijn, en als wij door de leugentaal de evenmens in zijn goederen niet hinderen, behoren tot de barmhartigheid, omdat wij daar van *het onze* geven.

# Wanneer zijn de werken van barmhartigheid allermeest verdienstig?

## Als zij geschieden aan arme mensen, uitsluitend uit liefde Gods of om Gods wil

V. **Allermeest verdienstig:** aan God bijzonder behaaglijk en in zijn ogen meest loon waardig.

A. De werken van barmhartigheid zijn allermeest verdienstig, als deze *twee* voorwaarden volbracht zijn: **als zij geschieden:**

1° **Aan arme mensen:** aan mensen die op aarde geen gezag hebben; want, hoe lager de persoon die men helpt, hoe meer men zich vernedert om hem te helpen.

2° **En uitsluitend uit liefde Gods of om Gods wil:** als zij eerst en vooral gedaan worden om God onze liefde te betuigen met de mensen, die zijn geliefkoosde schepselen en aangenomene kinderen zijn, uit liefde tot Hem goed te doen; immers de liefde tot God is het volmaaktste van geheel de Godsdienst, en een werk van barmhartigheid moet, om volmaakt te zijn, noodzakelijk uit de liefde voortkomen, daar de barmhartigheid onmiddellijk van de liefde afstamt.

# Wat loon mag men verwachten voor de werken van de barmhartigheid?

## Het eeuwige loon, die Christus in de tegenwoordigheid van alle mensen in het Laatste Oordeel zal geven

A. Men mag voor de werken van barmhartigheid verwachten **het eeuwige loon** van de hemel, **die Christus,** na hem eerst, in 't Bijzonder Oordeel, alleen aan de ziel geschonken te hebben, **in de tegenwoordigheid van alle mensen in het Laatste Oordeel** aan ziel en lichaam **zal geven.** Het spreekt van zelf dat men voor deze werken ook al de andere profijten van de goede werken mag verwachten; want die alle zijn in de hemelse loon besloten als een deel in zijn geheel. De Catechismus spreekt van het geven van de eeuwigen loon in het Laatste Oordeel, omdat Christus, van de barmhartigheidswerken handelende, uitdrakkelijk beloofd heeft ze daar bijzonder te loven.

# Waarom worden de lichamen van de Christenen in de kerken of op gewijde plaatsen begraven?

## Ten eerste, omdat die plaatsen betere gelegenheid aan de levenden geven om voor hen te bidden; ten tweede; omdat zij deelachtig worden van de gebeden en de Missen die daar geschieden; ten derde, omdat zij geholpen worden door de gebeden van de Heiligen die daar geëerd worden; ten vierde, omdat zij deelachtig worden van de zegening van de plaatsen

V. **Waarom worden de lichamen van de Christenen in de kerken,** gelijk het eertijds veel gebeurde, **of op gewijde plaatsen,** namelijk, op gewijde kerkhoven, **begraven?**

A. **Ten eerste, omdat die plaatsen betere gelegenheid aan de levenden geven om voor hen te bidden:** omdat de gelovigen dikwijls naar die plaatsen gaan en daar, bij het zien van de grafsteden van hun broeders, natuurlijk opgewekt worden om voor hen te bidden.

**Ten tweede, omdat zij deelachtig worden van de** kerkelijke **gebeden en de Missen die daar geschieden,** aangezien al die gebeden en Missen altijd een bijzondere smeeking bevatten voor de overledenen, welke smeeking voorzeker eerst en vooral geldt voor degenen die daar begraven liggen.

**Ten derde, omdat zij geholpen worden door de gebeden van de Heiligen die daar geëerd worden;** want het is natuurlijk dat die Heiligen de aldaar hegraven afgestorvenen rechtstreeks door hun gebeden helpen, en ook dat zij aan de levenden de genade bekomen om er veel voor te bidden.

**Ten vierde, omdat zij deelachtig worden van de zegening van de plaatsen:** omdat de gebeden die in de wijding van de kerken of kerkhoven voor hen gestort zijn, hun toegepast worden,

# Welke zijn de geestelijke werken van de barmhartigheid?

## Deze zeven: 1. De zondaars straffen. 2. De onwetenden leren. 3. Voor de zaligheid van de naaste bidden. 4. De twijfelachtigen goeden raad geven. 5. De bedroefden vertroosten. 6. Het onrecht verduldig lijden. 7. Hetgeen tegen ons misdaan is, vergeven

A. De geestelijke werken van barmhartigheid zijn **deze zeven:**

1° **De zondaars straffen:** de zondaars door straf of berisping tot bekering brengen; die in gevaar zijn van te zondigen op dezelfde wijze daarvan weerhouden.

2° **De onwetenden leren:** die in het Geloof niet genoeg onderwezen zijn, aanleren wat zij moeten weten of doen om zalig te worden.

3° **Voor de zaligheid van de naaste bidden:** voor de naaste van God vragen al wat hem ter zaligheid kan dienstig zijn, zoals vergiffenis van zijn zonden, genade om wel te leven, kwijtschelding van de tijdelijke pijnen, enz.

4° **De twijfelachtigen goeden raad geven:** wien, om de zonde te vluchten, om het goed te doen, om een staat te kiezen, goede raad nodig of nuttig is, door goeden raad hulp bieden.

5° **De bedroefden vertroosten:** die om enig ongeluk of enige moeilijkheid bedroefd zijn, opbeuren, moed in ’t harte storten, opdat zij hun pijnen met onderwerping aan God en tot uitboeting van hun zonden kloekmoedig zouden verdragen.

6° **Het onrecht** of het kwaad dat men ons aandoet, **verduldig lijden** en zo vrede stichten.

7° **Hetgeen tegen ons misdaan is, vergeven.** ([25ᵉ les, 3ᵉ v.](les-25.html#wat-leert-ons-christus-te-doen-aan-onze-vijanden))

Door het 2ᵉ en 4ᵉ werk helpen wij de naaste in de ellenden van het verstand; door het 1ᵉ, 5ᵉ, 6ᵉ en 7ᵉ in de ellenden van de wil, en door het 3ᵉ bidden wij God om hulp, zowel voor het verstand als voor de wil van de naaste.

# Wien staat het meest toe de zondaars te straffen en te onderwijzen?

## Alle ouders, meesters en oversten, en degenen, die de last van de zielen dragen

V. Wie zijn eerst en vooral verplicht de zondaars te straffen en te onderwijzen?

A. Daartoe zijn meest verplicht **alle ouders** ten opzichte van hun kinderen, alle **meesters en oversten** ten opzichte van hun onderdanen, en **degenen die de last van de zielen dragen:** die in de H. Kerk aangesteld zijn om voor de zaligheid van onze zielen te zorgen, te weten, de Paus, de bisschoppen, de pastoors en de priesters die van de bisschop gezonden zijn om de gelovigen de middelen van zaligheid te verschaffen: deze allen zijn daartoe verplicht, niet uitsluitend uit liefde, maar ook uit hoofde van hun ambt.

De andere personen zijn soms uit liefde verplicht de zondaar te berispen, namelijk, wanneer 1° de zaak gewichtig is; — 2° de zondaar berisping nodig heeft tot zijn bekering, door anderen niet zal berispt worden, door de berìsping niet dieper in de zonde zal vallen, maar integendeel zich waarschijnlijk zal bekeren, — en 3° de berisping tevens zonder te grote moeite kan gedaan worden. Ontbreekt één van deze voorwaarden, dan is de berisping niet geboden. — Als men berispt, moet men het eerst doen in 't geheim; daarna, indien de zondaar niet wil luisteren, met een of twee getuigen, en slechts de derde maal behoort men de zaak aan de overheid te verklaren.

# Voor wie zullen wij bidden?

## Voor alle mensen, die tot de eeuwige zaligheid kunnen komen, hetzij dat ze nog leven, of dat ze overleden zijn

V. Voor wie behoren wij te bidden?

A. Niet voor de Engelen, die niets meer kunnen bekomen boven hetgeen zij bezitten; noch voor de Heiligen, wier geluk niet meer kan vermeerderd worden; noch voor de verdoemden, die onherroepelijk veroordeeld zijn; maar **voor alle mensen die tot de eeuwige zaligheid kunnen komen, hetzij dat ze nog leven** hier op aarde, **of dat ze overleden zijn** en in het vagevuur lijden; want deze allen kunnen door onze gebeden geholpen worden.

# Wat ongelijk moeten wij uit barmhartigheid vergeven?

## Alle ongelijk, hoe groot het ook moge wezen, en hoe dikwijls het zou mogen geschied zijn

V. Wat ongelijk moeten wij, op zonde, uit hoofde van de deugd van barmhartigheid vergeven? *Vergeven,* men neme dat wel in acht, bestaat niet in geen restitutie te eisen of in geen rechtvaardige straf van de overheid voor de misdaad te verzoeken, maar in allen vrijwilligen afkeer, haat en wraakzucht tegen degenen, die ons misdaan hebben, uit ons hart te verbannen.

A. **Alle ongelijk,** zonder één uitzondering, **hoe groot,** hoe zwaar, **het ook moge wezen, en hoe dikwijls het zou mogen geschied zijn:** dus, noch de buitengewone zwaarte, noch de menigvuldigheid van de misdaden, niets kan ons verontschuldigen van het ons aangedaan ongelijk te vergeven.

### VRAGEN

Wat bevat deze les? — Geef haar algemene verdeling. — Geef de onderverdeling van de hoofddelen. — Zeg wat ieder van deze onderverdelingen bevat.

1. Tot welke algemene klasse van zaken behoren de werken van barmhartigheid? — Leg dat uit. — Zeg, met de Catechismus, wat wij door die werken van barmhartigheid doen, en aan wie, wanneer en om welke reden wij dat doen, — Leg uw antwoord uit.

2. Hoe worden de werken van barmhartigheid verdeeld? — Noem de lichamelijke werken van barmhartigheid, en leg ze uit. — Hoe is het begraven van de doden een waar werk van barmhartigheid?

3. Verklaar de vraag: *Is men somtijds schuldig arme mensen aalmoezen te geven?* — Hoe kunnen al de lichamelijke werken van barmhartigheid onder de naam van aalmoes verstaan worden? — Zijn wij ooit op zonde verplicht aalmoezen aan de armen te geven? — Zeg, met de Catechismus, war er vereist is, opdat wij daartoe zouden verplicht zijn. — Leg dat uit. — Welke goederen moeten wij besteden om de armen, die in de uiterste of in grote nood zijn, bij te staan; en waarom? — Zeg welke verplichting wij voorzeker schijnen te hebben jegens de armen die in gewone nood zijn. — Geef er de reden van, — Moeten wij ooit buitengewoon grote middelen gebruiken om de naaste te helpen? — Geef er de reden van. — Stel het verschil voor dat er tussen een werk van barmhartigheid en een werk van rechtvaardigheid bestaat.

4. Geef de zin van de vraag: *Wanneer zijn de werken van barmhartigheid allermeest verdienstig?* — Zeg, met de Catechismus, wat er vereist is, opdat deze werken allermeest verdienstig zouden zijn. — Leg het uit, en geef er de reden van.

5. Zeg, met de Catechismus, welk loon wij voor de werken van barmhartigheid zullen ontvangen. — Leg het antwoord uit. — Wat zegt de Catechismus van dit loon? — Leg de woorden van de Catechismus uit. — Waarom zegt de Catechismus dat van dit loon.

6. Verklaar de vraag: *Waarom worden de lichamen van de Christenen in de kerken of op gewijde plaatsen begraven?* — Om hoeveel en om welke redenen worden de lichamen van de Christenen in de kerken of op gewijde plaatsen begraven? — Leg die redenen uit.

7. Noem de geestelijke werken van barmhartigheid, en leg ze uit.

8. Geef de zin van de vraag: *Wien staat het meest toe de zondaars te straffen en te onderwijzen?* — Wie zijn, volgens de Catechismus, daartoe meest gehouden? — Verklaar uw antwoord. — Hoe zijn deze allen daartoe verplicht? — Zijn de andere mensen soms verplicht de zondaars te berispen? — Wanneer? — Hoe moet men de berisping doen?

9. Verklaar de vraag: *Voor wie zullen wij bidden?* — Voor welke klasse van redelijke schepselen behoren wij, volgens de Cateehismus, te bidden? — Voor welke personen van die klasse behoren wij, volgens de Catechismus, te bidden? — Leg het antwoord uit. — Geef er de reden van.

10. Verklaar de vraag: *Wat ongelijk moeten wij uit barmhartigheid vergeven?* — Leg, volgens de Catechismus, in één woord, wat ongelijk wij moeten vergeven. — Bewijs uit de Catechismus, dat er aan die regel geen uitzondering is.

EEN EN VEERTIGSTE LES

Van de Vier Uitersten

# Welk is de beste middel om ons te verwekken tot haat van de zonden en begeerte van de deugden?

## Een aandachtig overdenken van de Uitersten van de mensen

V. Welk is de krachtigste middel om ons te bewegen tot haat van de zonden en begeerte van de deugden en zo beide de delen van de Christelijke Rechtvaardigheid te volbrengen?

A. De krachtigste middel daartoe is — **een aandachtig:** een krachtig, zorgvuldig, levendig **overdenken — van de Uitersten van de mens:** van de zaken die de mens overkomen bij het einde van zijn leven hier op aarde. Dat doet ons immers klaar begrijpen wat wij van dit aardse leven moeten denken, welk ons einde is, hoe zorgvuldig wij het goed moeten doen en het kwaad vluchten om het eeuwig geluk te verwerven. Ken mens die gaat sterven, begrijpt ten klaarste de noodzakelijkheid van God wel te dienen, en de dwaasheid van dit niet te doen; want op het sterfbed eindigen de hetooveringen en verleidingen van de wereld. Hetzelfde natuurlijk zal plaats grijpen, als wij Onze Uitersten aandachtig overdenken.

# Hoeveel Uitersten van de mens zijn er?

## Vier, te weten: de Dood, het Oordeel, de Hel en de Hemelse Glorie

V. De Catechismus vraagt, **hoeveel Uitersten er zijn — van de mens:** van de mens in ’t bijzonder, en niet van geheel het menselijk geslacht en van geheel de wereld; want deze hebben de volgende uitersten: het vergaan van de wereld door het vuur, de verrijzenis, het Algemeen Oordeel en het daarop volgende eeuwig rijk van Christus.

A. Er zijn *vier* Uitersten van de mens, te weten:

1° **De Dood,** bestaande in de scheiding van de ziel van het lichaam, waardoor dit van het leven beroofd wordt.

2° **Het Oordeel,** gelegen in het onderzoek dat God zal doen over al de goede en slechte werken van geheel ons leven, en in het vonnis dat Hij daarna over ons zal uitspreken. ([10ᵉ les, v. 5](les-10.html#wie-zal-christus-komen-oordelen), [6](les-10.html#zullen-de-doden-tot-de-laatsten-dag-toe-zonder-oordeel-wezen), [8](les-10.html#wat-vonnis-zal-christus-in-het-oordeel-geven).)

3° **De Hel** of de plaats waar de verdoemden gestraft worden. Er zijn twee plaatsen in te onderscheiden: 1° de eigenlijke hel, waar de verdoemden het goddelijk aanschijn derven en daarenboven door het vuur gepijnigd worden; 2° het voorgeborchte van de hel, waar de kinderen die vóór de jaren van verstand zonder Doopsel sterven, enkel beroofd zijn van het goddelijk aanschijn. ([9ᵉ les, 2ᵉ v.](les-09.html#wat-verstaat-gij-door-de-hel-tot-dewelke-christus-nedergedaald-is))

4. **De Hemelse Glorie:** de hemel of de plaats waar de gelakzaligen God zien. Onder dit Uiterste moet ook het *vagevuur* verstaan worden, dat een inleidingsplaats tot de Hemel is. Vóór Christus’ Hemelvaart kwam ook het *voorgeborchte van de Oudvaders* ([9ᵉ les, v. 2](les-09.html#wat-verstaat-gij-door-de-hel-tot-dewelke-christus-nedergedaald-is)), onder de naam van *Hemel.*

# Wien komen de vier uitersten toe?

## De Dood en het Oordeel aan alle mensen; de Hel aan degenen die in doodzonde sterven; de Hemelse Glorie aan degenen die sterven in Gods genade

V. Komen deze Vier Uitersten alle of slechts enige mensen over?

A. **De dood,** gelijk de ondervinding het getuigt; **en het Oordeel,** zowel het Bijzonder als het Algemeen, komen toe **aan alle mensen** zonder uitzondering ; nochtans twijfelen enige godgeleerden, of de mensen die op het einde van de wereld zullen leven, de Dood zullen ondergaan ([10ᵉ les, v. 7](les-10.html#welke-zijn-de-levenden-die-christus-oordelen-zal)); **de** eigenlijke **Hel aan degenen die in** dadelijke **doodzonde,** en het *voorgeborchte* ervan aan die vóór de jaren van verstand zonder Doopsel **sterven;** **— de Hemelse Glorie aan degenen die in Gods genade** zó **sterven,** dat zij niets meer te betalen of te zuiveren hebben, en het *vagevuur* aan degenen die alleen met dagelijkse zonden of last van tijdelijke pijnen verscheiden. ([15ᵉ les.](les-15.html))

# Wat is er van de Dood te geloven?

## Dat niemand, die geboren is, haar kan ontgaan, en daarenboven, dat zij ons kan overkomen, als wij het minst vrezen

V. Wat leert ons de goddelijke Openbaring nopens de Dood, en wat moeten wij dus van de Dood geloven?

A. Wij hebben van de Dood *twee* dingen te geloven:

1° **Dat niemand — die geboren is:** die op aarde leeft, **haar kan ontgaan;** want de Dood is een gevolg van de erfzonde, die alle mensen aangeboren wordt. ([A. 3.](TODO))

2° **Dat zij ons kan overkomen als wij het minst vrezen:** dat wij niet weten *wanneer,* noch *waar,* noch *hoe* wij zullen sterven. Christus heeft dikwijls gezegd dat de Dood zal komen gelijk een dief in de nacht, en de ondervinding leert dat vele mensen schielijk sterven, dat menigvuldige andere zich op hun sterfbed over het gevaar van hun staat bedriegen, en zo sterven zonder het te weten. God heeft gewild dat het uur van onze Dood ons onbekend zou blijven: 1° om van het leven een ware tijd van beproeving te maken: wisten de mensen wanneer zij zullen sterven, zij zouden zich zonder vrees aan alle buitensporigheden kunnen overleveren, in de verzekering van later toch tijd te hebben om boetvaardigheid te doen; — 2° om de orde in de samenleving te handhaven; want, kende iedereen het uur van zijn Dood, vele contracten waren onmogelijk en vele mensen lieten vóór hun einde allen moed vallen.

# Wat zwarigheid heeft het Oordeel?

## Ten eerste, dat iedereen daar zal moeten te voorschijn komen; ten tweede, dat de rechter onbeweeglijk zal wezen; ten derde, het vonnis onherroepelijk.

V. Waarin is het Oordeel vervaarlijk?

A. Het is vervaarlijk in *drie* opzichten:

**Ten eerste, dat iedereen daar zal moeten te voorschijn komen:** dat volstrekt niemand het kan ontgaan, en dat het zich zal uitstrekken over al onze zedelijke werken, hetzij goede of kwade;

**Ten tweede, dat de rechter — onbeweeglijk zal wezen:** volgens de strengste regels van de rechtvaardigheid zal oordelen, en dat ieder juist zal ontvangen volgens zijn verdiensten;

**Ten derde, het vonnis onherroepelijk:** dat het vonnis Gods, eens uitgesproken, in eeuwigheid onveranderlijk, onverbrekelijk zal zijn.

# Wat zullen de verdoemde zielen lijden in de Hel?

## Ten eerste, de onbegrijpelijke zware beroving van het goddelijk aanschijn; ten tweede, de knaging van de conscientie; ten derde, het derven van al wat ze enigszins zou mogen troosten; ten vierde, de brand van het pijnlijk en onblusbaar vuur; ten vijfde en bovenal, de ellendige eeuwigheid

V. Welke pijnen zullen de zielen die om hun dadelijke zonden verdoemd zijn, in de Hel te lijden hebben?

A. De verdoemde zielen zullen de *vijf* volgende pijnen ondergaan:

**Ten eerste, de beroving van het goddelijk aanschijn,** pijn die **onbegrijpelijk** of boven alle verstand **zwaar** zal wezen; want, door een bijzondere verlichting van hun verstand, zullen de verdoemden klaar begrijpen, wat groot geluk het is God aanschijn aan aanschijn te aanschouwen, en hoe dat geluk het hun zou moeten wezen. Wij kunnen nu die pijn niet ten volle beseffen. daar de rede noch het Geloof er ons een klaar gedacht van geven.

**Ten tweede, de knaging van de conscientie:** de inwendige zelfverwijting die de verdoemden van hun eigen geweten zullen te lijden hebben, bij de gedachte dat zij hun eeuwig geluk voor een dwaze voldoening verbeurden, dat zij hun zaligheid zo gemakkelijk konden bekomen en nu voor eeuwig verloren zijn.

**Ten derde, het derven van al wat ze enigszins zou mogen troosten:** de beroving van alle troost hetzij van God, van de Engelen, van de Heiligen, van de duivelen of van hun medeverdoemden; hetzij uit de vervulling van een van hun begeerten of uit de voldoening van hun zinnen na het Laatste Oordeel. Hun zinnen zullen dan integendeel ten uiterste gepijnigd worden: hun ogen, door de duisternissen en de afschuwelijkheid van de verdoemde lichamen, die vuiler zullen zijn dan het vuilste lijk ; hun oren, door het geschreeuw, het gehuil en het tandengeknars van hun lijdgenooten; hun reuk, door de walgachtigste uitwasemingen; hun smaak, door razenden honger en dorst; hun gevoel, door allerhande kwellingen van het vuur en door beroving van alle rust.

**Ten vierde, de brand van het pijnlijk** (allerpijnlijkste) **en onblusbaar** (eeuwig) **vuur,** naar de gewone leer van de Godgeleerden bestaande uit waarachtig, stoffelijk vuur dat, volgens het einde waar het toe dient, bijzondere hoedanigheden bezit, o. a. van onblusbaar te zijn; van te verbranden zonder te vernietigen; van, door een bijzondere tussenkomst Gods, zelfs een onstoffelijk wezen, de ziel van lichaam beroofd, te kunnen pijnigen.

**Ten vijfde en bovenal, de ellendige eeuwigheid:** de Catechismus heet deze pijn terecht de meeste; immers, waar er geen hoop meer is, kan er geen troost meer wezen. De straf van de doodzonde moet eeuwig zijn, omdat die zonde, ingezien het oneindig volmaakt wezen dat zij beleedigt, oneindig zwaar is en zo een straf vereist, die ten minste enigszins oneindig is; welnu de eeuwigheid is de enigste oneindigheid die in een straf kan gevonden worden. Overigens, ware de Hel niet eeuwig, de wet Gods zou niet genoeg bekrachtigd zijn, daar de mens licht een tijdelijke straf zou verachten. Eindelijk, zonder de eeuwigheid van de Hel, ware de oneindige afstand, die tussen het goed en het kwaad bestaat, tussen de loon van het goed en de straf van het kwaad niet meer te vinden.

# Welk is de meeste blijdschap van de Hemel?

## Het goddelijk aanschijn te aanschouwen, en in God alle goed te genieten

V. **De meeste blijdschap:** het grootste goed, want men is blijde, als men het goed bezit dat men begeert.

A. Het meeste goed van de Hemel bestaat in deze *twee* dingen:

1° **In het goddelijk aanschijn te aanschouwen:** in God te zien, niet gelijk hier op aarde, alleen in zijn werken, maar aanschijn aan aanschijn, gelijk wij de mensen zien die bij ons zijn. Het aanschouwen van God geschiedt niet door de zintuigen, daar God een geest is: noch alleen door de natuurlijke krachten van het verstand, vermits deze daartoe volkomen onbekwaam zijn; maar door een bovennatuurlijk licht dat God aan het verstand van de Heiligen toevoegt, en dat *licht van de glorie* genoemd wordt, omdat het de oorsprong is van het geluk van de Hemelse Glorie.

2° **En in God alle goed te genieten:** en in God, aanschijn aan aanschijn aanschouwd, alles te vinden en te bezitten wat ons hart begeren kan, en zo ten uiterste gelukkig te zijn. Al de volmaaktheid, al de aangenaamheid van de bestaande of mogelijke schepselen is op een uitmuntende wijze in God te vinden, en het goed dat de Heiligen in God aantreffen, gaat al het aardse zoveel te boven als God zelf al de schepselen te boven gaat.

Men ziet dat de beide delen van dit antwoord innig met elkander verbonden zijn, want het tweede vloeit rechtstreeks uit het eerste.

# Zullen alle Heiligen gelijk zijn in glorie?

## Neen; maar elk zal hebben naar zijn verdiensten

V. **In glorie:** in het hemels geluk van God te aanschouwen en in Hem alle goed te genieten.

A. **Neen,** zij zullen niet allen even volmaakt het hemels geluk genieten; **maar elk zal hebben — naar zijn verdiensten:** volgens de hoeveelheid en de waarde van de goede werken die hij in zijn leven zal gedaan, of volgens de graad van heiligmakende genade die hij op het uur van zijn dood zal bereikt hebben; deze immers beantwoordt altijd aan onze verdiensten. De rechtvaardigheid en de wijsheid Gods vereisen zulk verschil in glorie, en dat zal de Heiligen die minder ontvangen hebben, niet bedroeven, omdat zij allen ten uiterste aan Gods wil zullen onderworpen zijn.
# Wat zullen de Zaligen behalve het opperste goed nog hebben?

## Het schoon gezelschap van de Engelen, de gemeenschap van alle Heiligen, een blijde gedachtenis van de altijddurende zalige eeuwigheid

V. **Het opperste goed** bestaat in het goddelijk aanschijn te aanschouwen en in God alle goed te genieten. ([V. 7.](TODO))

A. Behalve het opperste goed zullen de Zaligen nog deze *drie* goederen hebben:

1° **Het schoon gezelschap van de Engelen:** het eerlijke en aangename verkeer met de Engelen, die alle andere schepselen in volmaaktheid, schoonheid en waardigheid overtreffen.

2° **De gemeenschap van alle Heiligen:** de vereniging met de ontelbare menigte van de Heiligen waaronder de H. Maagd, onze patronen, onze ouders, broeders, zusters en nabestaanden die reeds in de hemel zijn.

3° **Een blijde gedachtenis van de altijddurende zalige eeuwigheid:** de gelukkige en bijblijvende zekerheid dat het bekomen geluk in zijn hele volheid eeuwig zal duren. Die zekerheid draagt oneindig veel bij tot het geluk van de Heiligen; zonder haar zou dit onvolmaakt wezen, daar het gedacht of de enkele vrees van het te kunnen verliezen, noodzakelijk onrust, angst en droefheid zou veroorzaken.

Bij deze drie goederen mag nog gevoegd worden de vrijdom van alle lijden, van alle pijn, van alle droefheid.

De *martelaars,* die de begeerlijkheid van de aardse goederen volkomen overwonnen hebben met zelfs hun leven op te offeren om God getrouw te blijven; de *leraars,* die de duivel, de meester van de leugentaal bestreden hebben, en de *maagden,* die de volle zegepraal over de onzuivere wellusten hebben behaald, zullen in de Hemel nog een bijzondere *bijgevoegde* glorie genieten.

Wat de kennis betreft die de Zaligen vóór het Laatste Oordeel nopens de wereld hebben, deze komt uit op een klaar gedacht van de hele samenstelling daarvan, van de verschillende soorten en klassen van de geschapene wezens, ook van al de personen, de zaken en daden die met hen enig betrek hebben, zoals van hun familie, hun vrienden, de vruchten van hun goede werken, enz,

# Welke gaven zullen de lichamen van de Zaligen hebben?

## Ten eerste, zij zullen blinken boven alle klaarheid; ten tweede, vlijtig zijn en snel boven al wat licht en snel is; ten derde, subtiel, zodat hen niets zal kunnen beletten; ten vierde en ten laatste, onsterfelijk en heel onlijdelijk

V. Zie [14ᵉ les, 8ᵉ vr.](les-14.html#hoedanig-zullen-de-lichamen-van-de-godvruchtige-of-heilige-mensen-in-de-verrijzenis-voorkomen)

A. **Ten eerste zij zullen blinken boven alle klaarheid,** of *klaar* en *schoonblinkend* zijn (Zie [14ᵉ les, 8ᵉ vr.](les-14.html#hoedanig-zullen-de-lichamen-van-de-godvruchtige-of-heilige-mensen-in-de-verrijzenis-voorkomen))

**Ten tweede,** zij zullen **vlijtig zijn en snel boven al wat licht en snel is,** i.a.w. *licht* zijn (Zie [14ᵉ les, 8ᵉ vr.](les-14.html#hoedanig-zullen-de-lichamen-van-de-godvruchtige-of-heilige-mensen-in-de-verrijzenis-voorkomen)).

**Ten derde,** zij zullen **subtiel** zijn, (zie genoemde les en vraag), **zodat hen niets zal kunnen beletten,** d. i, zodat hun lichamen noch door honger, noch door dorst, noeh door slaperigheid zullen belet worden van uit te voeren wat de ziel wil, en dat zij ook, als het betamelijk zal wezen, door andere stoffen niet belet zullen worden, zichergenste begeven.

**Ten vierde en ten laatste, onsterfelijk en heel onlijdelijk** (Zie [14ᵉ les, 8ᵉ vr.](les-14.html#hoedanig-zullen-de-lichamen-van-de-godvruchtige-of-heilige-mensen-in-de-verrijzenis-voorkomen)).

Buiten deze gaven zullen de lichamen van de Zaligen nog een volmaakte voldoening genieten in al hun zintuigen, en in het volle bezit zijn van de vernieuwde aarde, die door haar schoonheid geheel aan de heerlijkheid van hun lichamen zal beantwoorden.

### VRAGEN

Waarvan spreekt deze les? — Hoe is zij verdeeld? — Wat bevat ieder deel?

1. Verklaar de vraag: *Welk is de beste middel om ons te verwekken tot haat van de zonden en begeerte van de deugden?* — Leg, met de Catechismus, welk werk daartoe de beste middel is. — Leg die woorden uit. — Zeg, met de Catechismus, hoe dit werk moet geschieden om daartoe de beste middel te zijn. — Verklaar deze woorden. — Geef de reden van geheel het antwoord.

2. Geef de zin van de vraag: *Hoeveel Uitersten van de mens zijn er?* — Welke zijn de uitersten van geheel het menselijk geslacht en van de wereld? — Zeg het getal van de Uitersten van de mens en noem ze. — Leg ze alle uit.

3. Welk is de zin van de vraag: *Wien komen de Vier Uitersten toe?* — Voor wie is, volgens de Catechismus, de Dood en het Oordeel? — Leg het antwoord uit. — Voor wie is, volgens de Catechismus, de Hel en de Hemel? — Geef er de uitlegging van.

4. Verklaar de vraag: *Wat is er van de dood te geloven?* — Hoeveel en welke dingen moeten wij, volgens de Catechismus, van de Dood geloven? — Leg ze uit, en geef er een kort bewijs van. — Waarom wil God dat het uur van de dood ons onbekend weze?

5. Wat betekent de vraag: *Wat zwarigheid heeft het Oordeel?* — Zeg hoevelerlei de zwarigheid is, die het Oordeel, volgens de Catechismus, heeft; en zeg welke het is. — Leg het antwoord uit.

6. Van welke verdoemden spreekt de Catechismus, als hij vraagt: *Wat zullen de verdoemde zielen lijden in de Hel?* — Hoeveel en welke pijnen zullen zij, volgens de Catechismus, lijden? — Bewijs dat het derven van het goddelijk aanschijn een onbegrijpelijke straf uitmaakt. — Waarin bestaat de knaging van de conscientie, die de verdoemden zullen lijden? — Verklaar hoe de verdoemden van allen troost zullen beroofd zijn. — Wat is er te verstaan door de brand van het pijnlijk en onblusbaar vuur, dat de verdoemden zullen lijden? — Hoe is de eeuwigheid van de Hel de meeste pijn van de verdoemden? — Bewijs dat de pijnen van de Hel eeuwig moeten zijn.

7. Verklaar de vraag: *Welke is de meeste blijdschap van de Hemel?* — In hoeveel en in welke zaken bestaat, volgens de Catechismus, de meeste blijdschap van de Hemel? — Leg ze uit.

8. Wat betekenen de woorden: *in glorie,* in de vraag: *Zullen ale Heiligen gelijk zijn in glorie?* — Zeg, of zij in glorie zullen gelijk zijn. — Wat zal elk, volgens de Catechismus, hebben? — Leg dit uit. — Geef er de reden van. — Zullen de Zaligen, om reden van het verschil in hun beloning, niet droevig zijn?

9. Geef de zin van de vraag: *Wat zullen de Zaligen, behalve het opperste goed, nog hebben?* — Hoeveel en welke goederen zullen zij, volgens de Catechismus, behalve het opperste goed, nog hebben? — Leg ze uit. — Welk goed mag bij deze, die de Catechismus noemt, nog gevoegd worden? — Voor wie zal er in de Hemel nog een bijzondere bijgevoegde glorie bestaan, en om welke reden? — Welke kennis zullen de Zaligen vóór het Laatste Oordeel hebben van deze wereld?

10. Noem de gaven van de lichamen van de Gelukzaligen. — Leg ze uit. — Wat betekent de Catechismus, als hij, van de subtiliteit sprekende zegt: zo dat hen niets zal kunnen beletten? — Wat geluk zullen die lichamen buiten deze gaven, nog genieten?

