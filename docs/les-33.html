<!DOCTYPE html>
<html xmlns="http://www.w3.org/1999/xhtml" lang="nl" xml:lang="nl">
<head>
  <meta charset="utf-8" />
  <meta name="viewport" content="width=device-width, initial-scale=1.0, user-scalable=yes" />
  <title>Van het Heilig Sacrificie van de Mis</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="resources/tufte.css" />
  <link rel="stylesheet" href="resources/mc.css" />
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=G-9K3ZPTT2NZ"></script>
    <script>
        window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'G-9K3ZPTT2NZ');
  </script>
</head>
<body>
  <header>
    <p class="bottom-line-1"><a href="tafel.html">INHOUDSTAFEL</a> – <a href="verantwoording.html">VERANTWOORDING</a></p>
  </header>
  <article>
    <section>
      <p class="top-line-1">BEKNOPTE VERKLARING</p>
      <p class="top-line-2">van de</p>
      <p class="top-line-3">MECHELSE CATECHISMUS</p>
      <p class="top-line-4">ten gebruike van het middelbaar onderwijs</p>
            <p class="part">VIERDE DEEL</p>
      <p class="part">–</p>
                  <h1 class="title">DRIE EN DERTIGSTE LES</h1>
                  <p class="subtitle">Van het Heilig Sacrificie van de
Mis</p>
            <table>
            <tr>
            <td rowspan="6">
            <strong>De Mis zelf</strong>
            </td>
            <td rowspan="6" class="accolade">
            </td>
            <td>
            Natuur
            </td>
            <td>
            <em><a href="#wat-is-de-mis">Wat is de Mis?</a></em>
            </td>
            </tr>
            <tr>
            <td>
            Waarde
            </td>
            <td>
            <em><a
            href="#welk-sacrificie-is-beter-dat-van-de-oude-of-dat-van-de-nieuwe-wet">Welk
            sacrificie is beter, dat van de Oude, of dat van de Nieuwe
            Wet?</a></em>
            </td>
            </tr>
            <tr>
            <td>
            Hoofddelen
            </td>
            <td>
            <em><a
            href="#welke-zijn-de-bijzonderste-en-nodigste-delen-van-de-mis">Welke
            zijn de bijzonderste en nodigste delen van de Mis?</a></em>
            </td>
            </tr>
            <tr>
            <td>
            Oorspong
            </td>
            <td>
            <em><a href="#wie-heeft-de-eerste-mis-gedaan">Wie heeft de
            eerste Mis gedaan?</a></em>
            </td>
            </tr>
            <tr>
            <td>
            Offeraars
            </td>
            <td>
            <em><a href="#wie-offert-aan-god-het-sacrificie">Wie offert
            aan God het Sacrificie?</a></em>
            </td>
            </tr>
            <tr>
            <td>
            Vruchten
            </td>
            <td>
            <em><a
            href="#wat-kunnen-wij-verkrijgen-door-het-saerificie-van-de-mis">Wat
            kunnen wij verkrijgen door het Saerificie van de
            Mis?</a></em>
            </td>
            </tr>
            <tr>
            <td rowspan="2">
            <strong>Ceremoniën</strong>
            </td>
            <td rowspan="2" class="accolade">
            </td>
            <td>
            Oorsprong
            </td>
            <td>
            <em><a
            href="#van-waar-komen-al-de-ceremoniën-van-de-mis">Van waar
            komen al de ceremoniën van de Mis?</a></em>
            </td>
            </tr>
            <tr>
            <td>
            Einde
            </td>
            <td>
            <em><a
            href="#waartoe-dienen-de-ceremoniën-die-in-de-mis-gebruikt-worden">Waartoe
            dienen de ceremoniën, die in de Mis gebruikt
            worden?</a></em>
            </td>
            </tr>
            </table>
            <h1 id="wat-is-de-mis">Wat is de Mis?</h1>
            <h2
            id="het-sacrificie-van-de-nieuwe-wet-in-hetwelk-het-lichaam-en-bloed-van-christus-onze-zaligmaker-aan-god-de-vader-opgeofferd-wordt">Het
            Sacrificie van de Nieuwe Wet, in hetwelk het lichaam en
            bloed van Christus, onze Zaligmaker, aan God de Vader
            opgeofferd wordt</h2>
            <p><span class="marginnote"> <img src="resources/3300a.jpg">
            <em>Het offer in ‘t algemeen. <br/>De natuurwet leert, dat
            de mens aan ieder moet geven wat hem toekomt, door het
            geloof en de rede weten we dat de mens tegenover God staat
            als schepsel tegenover Schepper. En uit de geschiedenis van
            het menselijk geslacht weten we dat de mens tegeonver God
            staat als beledigende tegenover beledigde. Reeds uit die
            eerste betrekking vloeit de plicht van erkenning, m.a.w. de
            Gods-dienst, de eredienst. Welnu het uiterlijk en sociaal
            teken van de eredienst is het sacrificie, heilig
            offer.<br/>Missio – wegzending, dat woordje zou ingedrongen
            zijn omdat er vroeger twee keer ite missa est gezegd werd
            (offerande, gelijk nu). Twee oudere woorden zijn: <em>de
            synaxis</em> = de heilige handelingen, <em>de liturgie</em>
            = nu nog bij de Grieken.</em>
            <img src="resources/3300b.jpg"> <em>Gebed, onderricht,
            menselijk offer, goddelijk offer, Hemels gastmaal — <em>mijn
            gave wordt Gods gave</em></em>
            <img src="resources/3300c.jpg"> <em>Mis van de gelovigen —
            Mis van de catechumenen</em> <img src="resources/3301a.jpg">
            <em>De Heilige Mis is de hernieuwing van het sacrificie van
            Calvarie. Hoe? 1. De aard van de Heilige mis toont ons dat
            wij hier inderdaad staan voor het hernieuwde sacrificie. Het
            is zeker waar: het bloedig sacrificie greep maar éénmaal
            plaats en wel op Calvarie. Doch Christus blijft priester en
            offer in eeuwigheid. Door de consecratie van de Heilige mis
            wordt Christus op onze altaren gebracht in zijn hoedanigheid
            van eeuwige slachtofferande. In de mis gebeurt dus de
            opdracht aan God van die slachtofferande die eens, voor
            altijd en slechts eenmaal bloedig aan God werd opgedragen op
            Calvarieberg (5 wonden die Christus behouden heeft als
            slachtofferande). De mis is de sacramentele
            tegenwoordigstelling van het kruisoffer.<br/>2. Door de
            liturgie: wij zien inderdaad dat de liturgie van de Heilige
            mis ons gedurig naar Calvarie wijst, zie b.v. de
            bijzonderheden van het altaar, misgewaad, de Heilige
            handeling, andere ceremoniën en gebeden.<br/>De H. Mis houdt
            betrekking met het laatste avondmaal en Calvarie. Het altaar
            zou een tafel en een tombe moeten zijn.</em>
            <img src="resources/3301b.jpg"> <em>Wanneer wij Christus’
            sacrificie vergelijken in de Heilige Schrift, dan kunnen wij
            het voorstellen als een drama in meer dan één bedrijf. Het
            begint in het laatste avondmaal en als laatste bedrijf op
            Kalvarieberg. Uit de woorden van Christus blijkt dat dit
            alles een eenheid vormt. (bloed dat voor u <em>zal</em>
            vergoten worden). <em>Heel dit historisch gebeuren</em>
            wordt beleefd in de H. mis, zowel het laatste avondmaal als
            het heilig kruisoffer.<br/>De Heilige mis is het voornaamste
            sacrament, en dat blijkt door de volgende redenen: 1)
            innerlijke waarde: offerande en offeraar zijn oneindig, dus
            de eer aan God gebracht in de Heilige mis is allerhoogst en
            volmaakst. 2) De vier doeleinden van de offers zijn in één
            offer verenigd. 3) De vruchten van dit offer zijn oneindig,
            want het zijn de vruchten van het kruisoffer zelf.</em>
            </span> V. Door het woord <em>Mis</em> verstaat men
            gewoonlijk de hele godsdienstige oefening waarin, door de
            woorden van de Consecratie die de priester spreekt, het
            lichaam en bloed van Christus onder de gedaanten van brood
            en wijn tegenwoordig gesteld worden. Hier nu vraagt de
            Catechismus, waarin de Mis eigenlijk gelegen is: of zij
            alleen bestaat in de tegenwoordigstelling van het H.
            Sacrament, dan of zij tevens een bijzondere godsdienstige
            oefening bevat, zoals een gebed, een offerande, een
            sacrificie.</p>
            <p>A. Het antwoord leert ons hoofdzakelijk drie dingen: de
            Mis is:</p>
            <p>1° Een <strong>sacrificie</strong> (slachtofferande): de
            opdracht van het menselijk leven of van iets dat in de
            plaats ervan gesteld is, bij middel van vernietiging door
            een wettigen bedienaar aan God gedaan, om Hem te erkennen
            als onze oppersten meester en tevens te belijden, dat wij
            voor onze zonden de dood schuldig zijn.</p>
            <p>Tusschen een sacrificie en een enkele offerande bestaan
            <em>vier</em> verschillen: a) in de offerande worden
            allerhande zaken opgedragen; in het sacrificie uitsluitend
            het menselijk leven — als God het vraagt, gelijk bij het
            sacrificie van Isaäc en bij dat van het Kruis, — of iets dat
            het menselijk leven vervangt, zoals eetwaren en dieren die
            de mens tot voedsel dienen; b) in de offerande wordt de zaak
            opgedragen door gift, door toewijding; in het sacrificie
            integendeel, door vernietiging ; — c) de offerande is
            slechts een teken van eer en dankbaarheid; het sacrificie
            integendeel, dat de slachtoffering van het menselijk leven
            bevat, drukt de opperste eer en aanbidding uit, en is tevens
            een belijdenis, dat wij, om reden van de zonde, de dood
            schuldig zijn; — d) uit hoofde van de gezegde betekenis mag
            men iedereen door een offerande vereren, terwijl men het
            sacrificie uitsluitend aan God mag opdragen.</p>
            <p>Men merke hier op dat, in de erkenning van Gods opperste
            majesteit, een akte van dankzegging en een akte van gebed
            besloten zijn, en dat bijgevolg het sacriflcie een
            vierdubbel einde heeft: a) erkenning van Gods opperste
            meesterschap; b) dankzegging voor reeds bekomene weldaden;
            c) bede om nieuwe gunsten te bekomen; d) belijdenis en
            uitboeting van de zonde. — Deze vier punten bevatten in ’t
            kort geheel de godsdienst, en zo is het sacriticie het
            middelpunt van alle godsdienstige oefeningen.</p>
            <p>2° <strong>Het Sacrificie van de Nieuwe Wet:</strong> het
            enig en eigen Sacrificie van de christelijke Godsdienst.</p>
            <p>3° Het Sacrificie van de Nieuwe Wet, <strong>in
            hetwelk,</strong> niet gelijk in de Oude Wet, dieren en
            vruchten, maar Christus zelf, als mens, of <strong>het
            lichaam en bloed van Christus, onze Zaligmaker — aan God de
            Vader opgeofferd wordt.</strong> Met deze laatste woorden
            zegt men niet dat het Sacrificie van de Mis de Vader alleen,
            bij uitsluiting van de twee andere Personen, opgedragen
            wordt, maar wel a) dat de verering er in besloten de Vader,
            die almachtig heet, bijzonder wordt toegeschreven; b) dat de
            Zoon, hier als mens geslachtofferd, van de persoon van de
            Vader waarlijk onderscheiden is.</p>
            <p>Christus wordt in de Mis geslachtofferd, niet met wederom
            gelijk op het Kruis, wezenlijk de dood te ondergaan, want
            sedert zijn verrijzenis is hij onsterfelijk ; maar met onder
            de gedaanten van twee levenloze stoffen tegenwoordig
            gesteld, en zo werkelijk van zijn eigen uiterlijk voorkomen,
            van de uitwendige gedaante van zijn levend en glorieus
            lichaam beroofd te worden; dit immers maakt een
            slachtoffering uit onder opzicht, niet van het inwendig,
            maar van het uitwendig leven: werd b.v. een mens bij mirakel
            onder de gedaanten van brood en wijn tegenwoordig gesteld,
            iedereen toch zou hem voor geslachtofferd, voor dood
            aanzien, Zulk een slachtoffering is hier voldoende, daar,
            onder dit betrek, tot een sacrificie slechts vereist wordt,
            dat de geofferde zaak die vernietiging onderga waar zij
            vatbaar voor is, en Christus, sedert zijn verrijzenis, maar
            op een enkele uitwendige wijze meer kan sterven.</p>
            <h1
            id="welk-sacrificie-is-beter-dat-van-de-oude-of-dat-van-de-nieuwe-wet">Welk
            sacrificie is beter, dat van de Oude, of dat van de Nieuwe
            Wet?</h1>
            <h2
            id="dat-van-de-nieuwe-wet-is-zoveel-beter-als-christus-zelf-te-boven-gaat-al-de-beesten-die-toen-geofferd-wierden">Dat
            van de Nieuwe Wet is zoveel beter, als Christus zelf te
            boven gaat al de beesten, die toen geofferd wierden</h2>
            <p>V. Welk sacrificie is waardiger, dat van de Oude Wet,
            waarin dieren, spijzen en vruchten geofferd werden, of dat
            van de Nieuwe Wet, namelijk het Sacrificie van de Mis?</p>
            <p>A. <strong>Dat van de Nieuwe Wet is — zoveel
            beter:</strong> zoveel waardiger dan de sacrificiën van de
            Oude Wet, <strong>als Christus zelf,</strong> die in de Mis
            geofferd wordt, <strong>te boven gaat al de beesten die toen
            geofferd wierden:</strong> waardiger is dan de dieren, die
            de edelste offers waren van de Oude Wet. De Mis dus
            overtreft de Sacrificien van die tijd oneindig, daar
            Christus, haar offer, oneindig waardiger is dan al de offers
            van het Oud Verbond.</p>
            <p>Het betaamde dat het Sacrificie van de Nieuwe Wet zo edel
            was, omdat het dienen moet om van God de toepassing te
            bekomen van het Sacrificie des Kruis, dat ook van oneindige
            waarde is.</p>
            <h1
            id="welke-zijn-de-bijzonderste-en-nodigste-delen-van-de-mis">Welke
            zijn de bijzonderste en nodigste delen van de Mis?</h1>
            <h2
            id="de-consecratie-of-verandering-van-brood-én-wijn-in-het-lichaam-en-bloed-van-christus-die-door-de-priester-zichzelf-opoffert-en-de-nutting">De
            Consecratie of verandering van brood én wijn in het lichaam
            en bloed van Christus, die door de priester zichzelf
            opoffert; en de Nutting</h2>
            <p><span class="marginnote"> <img src="resources/3303a.jpg">
            <em>Communie-gemeenschap<br/>1) moreel: de vriendschap,
            gastvrijheid, 2) fysiek: gewoon: een deel van het heilige
            gaat over in al degenen die deelnemen aan de dis, speciaal:
            dat sacrum is de gastheer zelf.<br/>De Heilige Communie
            vraagt niet alleen voorbereiding en dankzegging, maar ze
            vraagt ook een goede benuttiging. Dit is dat wij gedurende
            de dag van en volgens onze Communie zouden leven, onze
            Heilige Communie zouden beleven.<br/>Dwaling van Jan Hus
            (concilie van Trente 1563): Christus niet volledig onder de
            gedaante van brood.</em> </span> V. Welke zijn de delen van
            het Sacrificie van de Mis, zonder dewelke het niet zou
            bestaan, of ten minste niet meer volkomen zou wezen?</p>
            <p>A. Die delen zijn:</p>
            <p>1° <strong>De Consecratie of verandering</strong> (door
            de woorden van de priester) <strong>van brood en
            wijn</strong> (onder de offerande van de Mis bereid)
            <strong>in het lichaam en bloed van Christus, die door de
            priester zichzelf opoffert:</strong> die door de woorden van
            de priester zich onder de gedaanten van brood en wijn
            tegenwoordig stelt, en zich, door het aannemen van deze
            staat, aan God slachtoffert. ’t Is dus eigenlijk in de
            Consecratie dat Christus geslachtofferd wordt, en daarom kan
            de Mis onmogelijk zonder de Consecratie bestaan.</p>
            <p>2° <strong>De Nutting:</strong> de Communie van de
            priester. Dit deel is niet op dezelfde wijze nodig als de
            Consecratie: zonder de Nutting zou de Mis wel een sacrificie
            zijn, maar slechts een onvoltrokken, een onvolmaakt.
            Inderdaad, de Mis is eerst en vooral een
            <em>vredessacrificie,</em> d.i. een sacrificie dat in het
            bijzonder wordt opgedragen om God te bedanken en nieuwe
            gunsten van Hem te bekomen; want zij dient rechtstreeks tot
            toepassing van het Sacrificie des Kruis. Welnu, de
            vredesacrificiën worden voltrokken door de nutting van het
            geslachtofferde: dit is immers de bijzondere eigendom Gods
            geworden, en zo is de nutting er van als ’t ware een
            goddelijke maaltijd, betekenende dat er vrede bestaat tussen
            God en de mens die Hij tot zijn tafel uitnodigt.</p>
            <h1 id="wie-heeft-de-eerste-mis-gedaan">Wie heeft de eerste
            Mis gedaan?</h1>
            <h2
            id="christus-onze-zaligmaker-in-het-laatste-avondmaal-en-na-hem-de-heilige-apostelen">Christus,
            onze Zaligmaker, in het Laatste Avondmaal, en na Hem de
            Heilige Apostelen</h2>
            <p>A. <strong>Christus onze Zaligmaker</strong> zelf, heeft
            ze eerst gedaan <strong>in het Laatste Avondmaal;</strong>
            want Hij eerst heeft daar zijn lichaam en bloed tegenwoordig
            gesteld onder de gedaanten van brood en wijn, en zich aldus
            geslachtofferd, — <strong>en na Hem de Heilige
            Apostelen,</strong> aan wie Hij bevolen had de opdracht van
            het Sacrificie dat Hij kwam in te stellen, door hen zelf en
            door hun opvolgers te herhalen tot het einde van de
            eeuwen.</p>
            <h1 id="van-waar-komen-al-de-ceremoniën-van-de-mis">Van waar
            komen al de ceremoniën van de Mis?</h1>
            <h2
            id="van-de-apostelen-en-van-andere-oversten-van-de-h.-kerk">Van
            de Apostelen en van andere oversten van de H. Kerk</h2>
            <p><span class="marginnote"> <img src="resources/3305a.jpg">
            <em>Drie evangelieën kunnen veel verschillen naar tijd en
            omstandigheden in de verschillende liturgieën, in het
            eigenlijk offer zijn de ceremoniën niet volstrekt nodig, in
            bijzondere omstandigheden wordt het toegelaten zonder
            ceremoniën. <br/>De offeraar van de Heilige
            Mis.<br/>Christus is de voornaamste offeraar. De priester is
            offeraar a) als dienaar van Christus, b) als afgevaardigde
            en bedienaar van de Heilige Kerk en als zodanig
            vertegenwoordigt hij ook de gelovigen, c) als primaat
            persoon.<br/>Het volk is medeofferaar; dit gebeurt op de
            volgende manier: a) op gewone wijze, d.i. in de mate dat zij
            verenigd zijn met de strijdende kerk, met het mystiek
            lichaam van Christus en dienvolgens met als de priesters die
            ergens op de wereld de Heilige mis opdragen, b) op
            bijzondere wijze: door het bijwonen van de Heilige mis, door
            te communiceren onder die Heilige mis, c) op gans bijzondere
            wijze, door de Heilige mis voor hun intenties op te dragen,
            door mee te helpen bij de Heilige mis of de mis te
            dienen.</em> <img src="resources/3305b.jpg"> <em>NOTA: de
            misdienaar staat de priester dichtst bij voor wat ook de
            algemene vruchten van de Heilige mis betreft, wij moeten het
            op hoge prijs stellen bij de Heilige mis te mogen helpen zo
            dicht bij God en de genade van de gedialogeerde Mis is een
            vorm van mis dienen.</em> </span> V. Van waar komen al de
            gebeden en godsdienstige tekenen die, boven de Consecratie
            en de Nutting, in de Mis gebruikt worden?</p>
            <p>A. Zij komen niet van Christus, die slechts de
            Consecratie en de Nutting heeft ingesteld, maar deels
            <strong>van de Apostelen,</strong> deels <strong>van andere
            oversten van de H. Kerk:</strong> van de Pausen en de
            bisschoppen die de Apostelen opgevolgd hebben.</p>
            <h1
            id="waartoe-dienen-de-ceremoniën-die-in-de-mis-gebruikt-worden">Waartoe
            dienen de ceremoniën, die in de Mis gebruikt worden?</h1>
            <h2
            id="tot-gedachtenis-en-verbeelding-van-de-dood-van-christus">Tot
            gedachtenis en verbeelding van de dood van Christus</h2>
            <p>A. Zij dienen <strong>tot gedachtenis en verbeelding van
            de dood van Christus:</strong> om ons Christus’ dood
            indachtig te maken en voor ogen te stellen.</p>
            <p>De Apostelen en de andere oversten van de H. Kerk hebben
            zeer wijs gehandeld met de ceremoniën van de Mis tot dat
            einde in te brengen, daar Christus zelf van het Sacrificie
            van de Mis een gedachtenis van zijn heilig lijden en
            bloedige dood heeft gemaakt. Het betaamt overigens dat
            geheel de Mis ons het Sacrificie des Kruis herinnere, omdat
            zij dient om dit sacrificie toe te passen.</p>
            <h1 id="wie-offert-aan-god-het-sacrificie">Wie offert aan
            God het Sacrificie?</h1>
            <h2
            id="christus-zelf-is-de-voornaamste-maar-de-priester-is-zijn-dienaar-in-het-offeren">Christus
            zelf is de voornaamste; maar de priester is zijn dienaar in
            het offeren</h2>
            <p>V. Wie is de offeraar van het Sacrificie van de Mis? —
            Het opdragen van een sacrificie bestaat in <em>twee</em>
            dingen: 1° in de offerande te slachtofferen; 2° in deze
            slachtoffering ter ere Gods te doen: zonder het eerste zou
            er op gener wijze een sacrificie zijn ; zonder het laatste
            zou het sacrificie geen godsdienstig werk wezen.</p>
            <p>A. <strong>Christus zelf,</strong> als mens, <strong>is
            de voornaamste</strong> offeraar; want het is krachtens zijn
            instelling dat Hij, door de woorden van de Consecratie,
            onder de gedaanten van brood en wijn tegenwoordig gesteld
            wordt, en Hij zelf stemt iedermaal ter ere Gods in die
            tegenwoordigstelling toe; <strong>maar de priester is zijn
            dienaar in het offeren:</strong> maar Christus verricht de
            Consecratie niet door zichzelf alleen: Hij gebruikt daartoe
            de priester, die dus ook het Sacrificie offert, al is het
            enkel als dienaar, als medehelper van Christus, de
            voornaamsten offeraar; de tegenwoordigstelling van Christus
            onder de gedaanten van brood en wijn hangt immers af van de
            woorden van de Consecratie, die de priester spreekt.</p>
            <p>Behalve Christus en de priester zijn er nog offeraars,
            maar slechts in de oneigenlijken zin des woords, namelijk,
            al degenen die enigszins in de opdracht van het Sacrificie
            medehelpen, of daarin toestemmen.</p>
            <h1
            id="wat-kunnen-wij-verkrijgen-door-het-saerificie-van-de-mis">Wat
            kunnen wij verkrijgen door het Saerificie van de Mis?</h1>
            <h2
            id="vergiffenis-van-onze-zonden-en-al-wat-wij-van-god-begeren-voor-ons-zelf-of-voor-anderen-en-ook-voor-de-zielen-die-in-het-vagevuur-zijn">Vergiffenis
            van onze zonden, en al wat wij van God begeren voor ons zelf
            of voor anderen, en ook voor de zielen die in het vagevuur
            zijn</h2>
            <p><span class="marginnote"> <img src="resources/3308a.jpg">
            <em>Het bijwonen van de Heilige mis.<br/>Verenig u met de
            priester. 1) Bid met hem de gebeden van Heilige mis, zo
            sluit ge aan met het gebed van Chritus de offeraar, met de
            hele Heilige Kerk, d.i. met gans de gemeenschap van de
            heiligen. 2) Offer u op met hem te gaan, met Christus het
            Offerlam, d.i. onze plicht vermits Christus zich daar in
            onze plaats opoffert; het zal u tevens zijn een bron van
            genade en steun. Heel uw dag ’s morgens op de pateen gelegd
            met al uw werk en […] vreugde en verdriet, betekent dit het
            offer van uw dag, betekent dit de belofte God getrouw te
            blijven die dag. Zo gij dit beleeft, wordt het een steun om
            uw ridderlijk offer getrouw te blijven. 3) Voltrek met hem
            het Heilig Offer door de actieve deelname en door de Heilige
            communie of tenminsten geestelijke communie. <br/>Ja,
            praktisch leven van de onderwijzer meer dan van wie ook moet
            doordrongen zijn van die leer. Mocht hij zijn edel werk
            beginnen met Gods zegen afgesmeekt te hebben over hem en
            zijn kinderen.</em> <img src="resources/3308b.jpg"> <em>De
            mis mag niet geschieden vroeger dan een uur voor zonsopgang
            en ten laatste te twaalf uur. De kerk laat alleen bij grote
            uitzondering toe de Heilige mis ’s namiddags te lezen. Te
            communie gaan mag men gedurende de ganse dag.</em> </span>
            V. De Catechismus spreekt van de vruchten van de Mis ten
            opzichte <em>van de mensen.</em> Ten opzichte <em>van
            God</em> bevat zij een allervolmaaktste aanbidding en een
            allerwaardigste dankzegging.</p>
            <p>A. Door het Sacrificie van de Mis verkrijgen wij:</p>
            <p>1° <strong>Vergiffenis van onze zonden,</strong> niet
            rechtstreeks, gelijk door de Biecht en het berouw, maar
            onrechtstreeks, of genade waarmee wij voldoend leedwezen
            over de zonden kunnen bekomen. Wij verwerven ook
            rechtstreeksche vergiffenis van de overgeblevene tijdelijke
            pijnen.</p>
            <p>2° <strong>En al wat wij van God begeren:</strong> al wat
            wij door het gebed van God kunnen afsmeken, namelijk:
            dadelijke genade om ons te bekeren, of om te volharden en in
            de deugd vooruit te gaan; vergiffenis van tijdelijke
            straffen; allerhande tijdelijke goederen die tot de
            zaligheid dienstig zijn; vermindering van bekoringen,
            bescherming tegen de vijanden van ons eeuwig geluk. Al deze
            vruchten kunnen wij bekomen a) <strong>voor ons
            zelf,</strong> b) <strong>voor anderen:</strong> voor alle
            andere mensen van de wereld, gelovige of ongelovige, en c)
            <strong>ook voor de zielen die in het vagevuur
            zijn.</strong></p>
            <p>De eerste vrucht brengt het Sacrificie voort door zijn
            verzoenende kracht, die Gods barmhartigheid treft; de
            tweede, door zijn smekende kracht, die Gods goedheid raakt.
            Deelachtig aan beide zijn, 1° in ‘t algemeen, al de
            gelovigen; 2° op een bijzondere wijze, de priester die de
            Mis doet; 3° voor een gans bijzondere hoeveelheid, degenen
            voor wie de priester in Christus’ naam het Sacrificie
            opdraagt.</p>
            <p>Wij spraken tot nu toe van de vruchten van de Mis, voor
            zoveel deze het werk is van Christus en van de priester in
            Christus’ naam handelende; aanzien nu als het werk van de
            priester in zijn eigenen naam en in die van de H. Kerk
            handelende, of als het werk van de gelovigen die er deel aan
            nemen of in toestemmen, heeft zij dezelfde vruchten als al
            ander goed werk en is ook op dezelfde wijze aan anderen
            toepasselijk.</p>
            <h3 id="aanmerking">Aanmerking</h3>
            <p>Geheel de leer over het H. Sacrificie van de Mis is af te
            leiden van hetgene de voorgaande les ons over de
            tegenwoordigstelling van Christus’ lichaam en bloed onder de
            gedaanten van brood en wijn geleerd heeft. 1° Daar Christus
            in het H. Sacrament van zijn uitwendig leven beroofd is,
            maakt zijn tegenwoordigstelling onder de gedaanten van brood
            en wijn, die Hij ter ere Gods doet, een waar sacrificie uit,
            en zo blijkt dat de Mis het Sacrificie is van de Nieuwe Wet.
            — 2° Dit Sacrificie is oneindig waardiger dan die van de
            Oude Wet, aangezien Christus zelf er in geofferd wordt. — 3°
            Het heeft als hoofddelen de Consecratie, in dewelke de
            slachtoffering geschiedt, en de Nutting die dient om uit te
            drukken, dat de Mis een vredesacrificie is. — 4° Aangezien
            Christus. de eerste maal zich door zichzelf alleen, onder de
            gedaanten van brood en wijn, heeft tegenwoordig gesteld,
            heeft Hij ook de eerste Mis gedaan. — 5° De voornaamste
            offeraar van dit Sacrificie is Christus zelf, aangezien de
            priester die Mis doet, uit hoofde van Christus’ instelling
            en in diens naam handelt, en dat Christus zelf in de
            opdracht van zijn lichaam en bloed toestemt. — De priester
            die de Mis doet, is ook offeraar, want de slachtoffering
            geschiedt niet zonder zijn medewerking, zonder dat hij de
            woorden van de Consecratie spreekt. — 6° De ceremoniën van
            de Mis komen niet van Christus, die enkel de Consecratie en
            de Nutting heeft ingesteld, maar van de H. Kerk die, naar ’t
            voorbeeld van Christus, daarin de gedachtenis en de
            verbeelding van de dood van Christus vóór ogen heeft gehad.
            — 7° Dit sacrificie hevat, ten opzichte van God, een
            allervolmaaktste aanbidding, en een allerwaardigste
            dankzegging, en, te onze opzichte verzoent het God en geeft
            zo vergiffenis van de zonden; ’t is tevens een waar gebed,
            en zo dient het ons om er door te verkrijgen al wat wij van
            God begeren voor ons zelf of voor anderen, en ook voor de
            zielen die in het vagevuur zijn.</p>
            <h3 id="vragen">VRAGEN</h3>
            <p>Waarvan handelt deze les? — Hoe is zij verdeeld? — Wat
            bevat ieder deel?</p>
            <ol type="1">
            <li><p>Wat verstaat men door het woord <em>Mis?</em> — Geef
            de zin van de vraag: <em>wat is de Mis?</em> — Tot welke
            soort van zaken behoort de Mis? — Wat is een sacrificie? —
            Hoe verschilt een sacrificie van een offerande? — Welk is
            het einde van een sacrificie! — Welke plaats bekleedt het
            sacrificie in de Godsdienst en waarom? — Zeg, met de
            Catechismus, welk sacrificie de Mis is, en leg het antwoord
            uit. — Zeg, met de woorden van de Catechismus, wat in de Mis
            geofferd wordt, en leg die woorden uit. — Zeg, met de
            Catechismus, aan wie de Mis opgedragen wordt. — Geef
            rekenschap van dit antwoord. — Hoe wordt Christus in de H.
            Mis wezenlijk geslachtofferd? — Is dit een ware
            slachtoffering? — Is deze voldoende om een sacrificie uit te
            maken?</p></li>
            <li><p>Leg de vraag uit: <em>Welk sacriftcie is beter, dat
            van de Oude of dat van de Nieuwe Wet?</em> — Zeg welk
            sacrificie het beste is. — Zeg, met de woorden van de
            Catechismus, hoeveel het een de andere overtreft. — Verklaar
            die woorden. — Hoeveel dus gaat het de andere te boven, en
            waarom? — Betaamt het dat wij, onder de Nieuwe Wet, een zo
            waardig sacrificie hebben, en waarom?</p></li>
            <li><p>Wat verstaat men in de 3ᵉ vraag door <em>bijzonderste
            en nodigste delen?</em> — Hoeveel bijzonderste en nodigste
            delen van de Mis zijn er? — Noem ze met de woorden van de
            Catechismus. — Leg die woorden uit. — Op welke wijze is
            ieder deel nodig tot de Mis? — Waarom kan het Sacrificie van
            de Mis zonder de Consecratie geenszins bestaan? — Hoe is de
            Nutting een volmakend deel van de Mis?</p></li>
            <li><p>Wie heeft de geheel eerste Mis gedaan, en waar is zij
            geschied? — Door wie is de Mis nadien eerst opgedragen
            geweest, en waarom?</p></li>
            <li><p>Wat verstaat men door <em>ceremoniën</em> van de Mis?
            — Komen de ceremoniën van de Mis van Christus zelf? — Van
            wie komen zij? — Leg het antwoord uit.</p></li>
            <li><p>Verklaar het antwoord van de Catechismus op de vraag:
            <em>waartoe dienen de ceremoniën, die in de Mis gebruikt
            worden?</em> — Toon dat de H. Kerk wijs handelt met tot dat
            einde de ceremoniën in te stellen.</p></li>
            <li><p>Verklaar de vraag: <em>wie offert aan God het
            Sacrificie?</em> — Waarin bestaat het offeren van een
            sacrificie? — Geef er de reden van. — Door hoeveel en door
            welke offeraars wordt het Sacrificie van de Mis opgedragen?
            — Welke orde bestaat er tussen hen? — Toon hoe ieder van hen
            wezenlijk offeraar is, en de gezegde plaats in het offeren
            bekleedt. — Zijn er, buiten hen, geen andere offeraars in de
            oneigenlijken zin des woords? — Wie zijn het?</p></li>
            <li><p>Zeg, met de woorden van de Catechismus, welke
            vruchten wij uit het Sacrificie van de Mis ontvangen. — Leg
            ze uit. — Zeg, met de woorden van de Catechismus, voor wie
            wij de tweede vrucht kunnen bekomen, en verklaar ze, — Uit
            welke hoofde komen die vruchten uit het Sacrificie van de
            Mis voort? — Wie ontvangt die vruchten en in welke maat? —
            Welke vruchten brengt de Mis voort, voor zoveel zij
            opgedragen wordt door de priester in de naam van de H. Kerk
            en in zijn eigenen naam, of door de gelovigen die in het
            Sacrificie deelnemen of toestemmen? — Wat bevat de Mis ten
            opzichte van God?</p></li>
            </ol>
    </section>
  </article>
  <footer>
    <p class="bottom-line-1"><a href="les-34.html">VIER EN DERTIGSTE LES. Van de Biecht</a></p>
    <p class="bottom-line-1"><a href="tafel.html">INHOUDSTAFEL</a> – <a href="boek.html">BESTEL</a></p>
  </footer>
</body>
</html>
