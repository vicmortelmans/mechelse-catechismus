<!DOCTYPE html>
<html xmlns="http://www.w3.org/1999/xhtml" lang="nl" xml:lang="nl">
<head>
  <meta charset="utf-8" />
  <meta name="viewport" content="width=device-width, initial-scale=1.0, user-scalable=yes" />
  <title>Van het Huwelijk</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="resources/tufte.css" />
  <link rel="stylesheet" href="resources/mc.css" />
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=G-9K3ZPTT2NZ"></script>
    <script>
        window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'G-9K3ZPTT2NZ');
  </script>
</head>
<body>
  <header>
    <p class="bottom-line-1"><a href="tafel.html">INHOUDSTAFEL</a> – <a href="verantwoording.html">VERANTWOORDING</a></p>
  </header>
  <article>
    <section>
      <p class="top-line-1">BEKNOPTE VERKLARING</p>
      <p class="top-line-2">van de</p>
      <p class="top-line-3">MECHELSE CATECHISMUS</p>
      <p class="top-line-4">ten gebruike van het middelbaar onderwijs</p>
            <p class="part">VIERDE DEEL</p>
      <p class="part">–</p>
                  <h1 class="title">ZES EN DERTIGSTE LES</h1>
                  <p class="subtitle">Van het Huwelijk</p>
            <table>
            <tr>
            <td rowspan="2" colspan="3">
            <strong>Natuur</strong>
            </td>
            <td rowspan="2" class="accolade">
            </td>
            <td>
            <em><a href="#wat-is-het-huwelijk">Wat is het
            Huwelijk?</a></em>
            </td>
            </tr>
            <tr>
            <td>
            <em><a
            href="#wat-is-de-ondertrouw-die-gewoonlijk-voorgaat">Wat is
            de ondertrouw, die gewoonlijk voorgaat?</a></em>
            </td>
            </tr>
            <tr>
            <td rowspan="7">
            <strong>Natuur van dit Sacrament nader bepaald</strong>
            </td>
            <td rowspan="7" class="accolade">
            </td>
            <td rowspan="3">
            Personen, die het Huwelijk mogen aangan, en met wie het mag
            aangegaan worden
            </td>
            <td rowspan="3" class="accolade">
            </td>
            <td>
            <em><a
            href="#mag-het-huwelijk-van-iedereen-ontvangen-worden-en-met-alle-mensen">Mag
            het Huwelijk van iedereen ontvangen worden en met alle
            mensen?</a></em>
            </td>
            </tr>
            <tr>
            <td>
            <em><a
            href="#zou-het-huwelijk-met-deze-aangegaan-immer-goed-wezen">Zou
            het Huwelijk, met deze aangegaan, immer goed wezen?</a></em>
            </td>
            </tr>
            <tr>
            <td>
            <em><a href="#wat-is-geestelijk-maagschap">Wat is geestelijk
            maagschap?</a></em>
            </td>
            </tr>
            <tr>
            <td colspan="2">
            Voorwaarde om het te ontvangen
            </td>
            <td>
            <em><a href="#moet-het-huwelijk-vóór-iemand-geschieden">Moet
            het huwelijk vóór iemand geschieden?</a></em>
            </td>
            </tr>
            <tr>
            <td rowspan="2">
            Uitwerksel
            </td>
            <td rowspan="2" class="accolade">
            </td>
            <td>
            <em><a
            href="#wat-geeft-het-heilig-sacrament-van-het-huwelijk">Wat
            geeft het heilig Sacrament van het Huwelijk?</a></em>
            </td>
            </tr>
            <tr>
            <td>
            <em><a href="#kan-het-huwelijk-niet-ontbonden-worden">Kan
            het Huwelijk niet ontbonden worden?</a></em>
            </td>
            </tr>
            <tr>
            <td colspan="2">
            Gesloten tijd
            </td>
            <td>
            <em><a
            href="#waarom-laat-de-heilige-kerk-de-huwelijken-niet-toe-in-de-advent-en-de-vasten">Waarom
            laat de H. Kerk de Huwelijken niet toe in de Advent en de
            Vasten?</a></em>
            </td>
            </tr>
            </table>
            <h1 id="wat-is-het-huwelijk">Wat is het Huwelijk?</h1>
            <h2
            id="een-sacrament-door-hetwelk-man-en-vrouw-wettelijk-verbonden-worden-en-genade-ontvangen-om-kinderen-tot-gods-glorie-op-te-brengen">Een
            Sacrament, door hetwelk man en vrouw wettelijk verbonden
            worden, en genade ontvangen om kinderen tot Gods glorie op
            te brengen</h2>
            <p><span class="marginnote"> <img src="resources/3600a.jpg">
            <em>Voor wat het natuurhuwelijk aangaat, ook dit kan door de
            staat niet ontbonden worden. Het verbieden van een huwelijk
            en de sterilisatie is het ontnemen van een natuurrecht aan
            het individu. (Duitsland: geen Arische + Jood) Doodstraf mag
            de staat toepassen, en waarom dan niet sterilisatie?
            (nakomelingen misschien goed) Nakomelingen hebben niets
            misdaan. <br/><em>Voorbereiding tot het huwelijk</em><br/>1ᵉ
            Verwijderde voorbereiding. Voor de meeste mensen is het
            huwelijk de normale levensbeschikking, welnu het is tussen
            geboorte en dood de belangrijkste levensdaad. Daarop moet
            men zich voorbereiden door gebed, naderen tot de sacramenten
            en een kuis leven. “In uw kuis leven nu, bereidt ge uw
            huwelijksleven later”. 2ᵉ Nadere voorbereiding. A - Men moet
            roeping hebben voor het huwelijk, er zijn immers
            lichamelijke en verstandelijke hoedanigheden nodig zonder
            dewelke het offer van niet te huwen soms noodzakelijk moet
            gebracht worden (voor sommigen een hogere roeping in de
            weg). B - Zuiver inzicht. Het hoogste is om een Christelijk
            gezin te stichten met als hoogste doel God en eigen
            zaligheid. ‘t Laagste is tot voldoening van de driften,
            zonder vervullen van de plichten.</em>
            <img src="resources/3600b.jpg"> <em><em>In de
            keuze</em><br/>1 - De paus zegt dat de keuze moet kunnen
            brengen tot een oprechte, zuivere, geregelde liefde. 2 - De
            Godsdienst: wanneer de andere partij niet godsdienstig of
            van een andere Godsdienst is, betekent dat gevaar voor de
            eeuwige zaligheid, een andere mentaliteit, tweedracht,
            gewetenswroeging, enz. 3 - Zedelijk gedrag: meisje met
            onbesproken gedrag; jongen dus met onbesproken gedrag. 4 -
            Gezondheid. We zoeken in het huwelijk naar geluk, dus
            gezondheid, medisch onderzoek. Het is misdadig dat iemand
            het huwelijk zou aangaan die niet volledig zou genezen zijn
            van: tering, epilepsie, alcoholisme, geslachtsziekte en
            erfelijkheid. Erfelijkheid: echte erfelijkheid /
            congenitale, t.t.z. b.v. tering; dat erft ge niet
            rechtstreeks, maar het kind is veel gemakkelijker vatbaar
            voor die ziekte. Het kan ook de ziekte opdoen in de geboorte
            (geslachtsziekte). In echte erfelijkheid kunt ge twee zaken
            onderscheiden: dominerend / recessief (genotype /
            phenotype). Recessieve eigenschap slaat één of meer
            geslachten over en duikt terug op; de persoon die ’t bij
            zulke erfelijkheid ontvangt is de phenotype.</em>
            <img src="resources/3600c.jpg"> <em>4 - Bekwaamheid: de
            vrouw moet kuiselijk zijn (pas op met sportvrouwen!); de man
            moet de geldverdiener zijn. 5 - Maatschappelijke standen en
            beschavingspeil: een huwelijk tussen personen met te grote
            afstand is af te keuren. Men moet mekaar kunnen begrijpen en
            rekening houden met de familie. 6 - Het karakter: de vrouw
            het hart, de man het hoofd. Het karakter moet een harmonie
            vormen door aanvulling. Een meisje leren kennen in haar
            omgang met haar huisgenoten. Een vrouw kan moeilijk oprecht
            zijn; een man heeft meer het hart op de handen. “Ik weet
            niet wat ik aan haar heb?” 7 - De verkering: noodzakelijk
            daar het een voorbereiding is tot een sacrament. De
            verkering moet voorzichtig gebeuren en niet te lang duren,
            immer ridderlijk en kuis zijn; de man moet de beschermer en
            niet de exploiteerder van de vrouw zijn. 8 - Trouwbeloften:
            formaliteit van private aard, verlovingsfeest. Officieel: in
            de adel, soms in de burgerstand, bij de notaris. Het kan
            echter altijd verbroken worden, maar kan nochtans sommige
            plichten in geweten oplossen, de officiële [trouwbelofte]
            kan ook rechterlijke gevolgen hebben.</em>
            <img src="resources/3600d.jpg"> <em>9 - De voorbereiding:
            het bruidsexamen: grondbeginselen van de godsdienst,
            gebeden. De roepen: drie maal in de parochie van bruid en
            bruidegom en waar een meer dan zes maand gewoond heeft (nog
            niet te lang geleden). Het huwelijk is een sociaal
            sacrament, dus algemeen geweten; men kan zo de beletselen
            opspeuren.<br/><em>Huwelijksbeletselen</em><br/>A -
            Kerkelijk. I - Verbiedende: a) eenvoudige belofte van
            zuiverheid; b) de belofte de Heilige orden te ontvangen; c)
            het huwelijk van een katholiek met een gedoopte ketter.
            Zulke huwelijken alhoewel onwettig, toch geldig. 1 - De
            kinderen moeten in de katholieke kerk gedoopt en opgevoed
            worden. 2 - Volledige godsdienstvrijheid voor de katholieke
            partij. 3 - De katholieke partij zal zo mogelijk de andere
            overhalen; tenminste moet deze kennis nemen van de
            katholieke godsdienst. Dit alle moet uitdrukkelijk beloofd
            worden en in alle geval geen huwelijksmis en geen plechtige
            huwelijkszegen (in de sacristie). Er bestaat nog een
            verbiedend beletsel voor het wettig aannemen van een kind.
            II - Verhinderende: (die ’t huwelijk onmogelijk maken): a)
            vanwege de personen: 1 - Lichamelijke bloedverwantschap: in
            recht lijn altijd; in zijdelingse lijn tot de derde graad
            inbegrepen.</em> <img src="resources/3600e.jpg"> <em>2 - Het
            aanverwantschap of zwagerschap. In rechte lijn altijd; in
            zijdelingse lijn tot de tweede graad. 3 - Het geestelijk
            maagschap: tussen peter of meter en de dopeling. 4 - De
            openbare eerbaarheid: tussen een man (en omgekeerd) en de
            moeder, dochter en schoondochter van de vrouw waarmee hij in
            een ongeldig huwelijk in het openbaar heeft samengeleefd. 5
            - De plechtige belofte van zuiverheid. 6 - Heilige
            wijdingen: subdiaken, diaken, enz. 7 - Voor de vastgestelde
            ouderdom: 14 voor de jongen, 16 voor het meisje. 8 -
            Gedoopte in de Roomse Kerk en een niet gedoopte. 9 -
            Huwelijksband. 10 - Geslachtelijk onvermogen. 11 - Sommige
            bepaalde misdrijven en zonden; man of vrouw die bij
            overeenkomst iemand uit de weg ruimt om een andere te
            trouwen.<br/>NOTA Nooit dispensatie voor: echtelijke band;
            geslachtelijk onvermogen; priesterschap; bloedverwantschap
            of zwagerschap in de rechte lijn; bloedverwantschap
            zijdelingse lijn eerste graad. Voor al ’t andere wordt
            gedispenseerd (soms echter geweigerd, zelden). b) Gemis aan
            toestemming; door gebrek aan rede, dwang, ernstige
            vreesaanjaging of bedreiging. Speciaal als een van beiden
            vóór het huwelijk het ja-woord afhankelijk maakt van
            voorwaarden die regelrecht in strijd zijn met de natuur of
            het hoofddoel van het huwelijk en dit op uitdrukkelijke
            wijze. B.v. na ’t huwelijk vrij blijven, geen betrekkingen,
            wel met anderen.</em> <img src="resources/3600f.jpg"> <em>C
            - Beletselen vanwege gebrek in de rechtsvormen: zo ’t
            huwelijk niet zou geschied zijn voor een pastoor en twee
            getuigen. Uitzondering: missielanden, pastoor kan er niet
            zijn. B - Burgelijke: 1 - Verhinderende: a)
            Bloedverwantschap in rechte lijn en in zijdelingse lijn
            broer en zuster. b) Echtelijk aanverwantschap: rechte lijn
            en zijdelingse lijn schoonbroer en schoonzuster. c)
            Verplichte ouderdom: meisje 15, jongen 18. d) Personen onder
            de 21 jaar kunnen niet trouwen zonder toestemming van
            ouders, grootouders of voogden. e) De huwelijksband (de
            staat ontbindt het huwelijk zonder de dood.</em>
            <img src="resources/3600g.jpg"> <em>2 - Verbiedende: Een
            meerderjarige moet op beleefde wijze zijn ouders raadplegen
            voor zijn aanstaande huwelijk en in geval van weigering 1
            maand lagen voorbijgaan om te huwen. a) Een weduwe mag niet
            hertrouwen voor de 10ᵉ maand na de dood van haar man. b)
            Soldaten in dienst mogen niet huwen alvorens verlof te
            ontvangen van de krijgsoverheid. Het is een priester op
            zware straf verboden een huwelijk in te zegenen alvorens ze
            op het stadhuis geweest zijn. NOTA: dispensatie vanwege de
            koning door de minister van rechtswegen. 1) ontoereikende
            ouderdom, 2) bloedverwantschap in zijdelingse lijn, 3)
            aanverwantschap in zijdelingse lijn. <br/>Huwelijksregeling
            aangaan voor de goederen van beide partijen. 1 - Trouwen in
            gemeenschap van goederen, d.i. het gewone regime. Het kan
            zijn zonder of met een contract. Het kan gebeuren met een
            contract en dan is de gemeenschap beperkt volgens het
            contract. Gemeenschap van goederen voor zekere zaken,
            volgens een contract. 2 - Trouwen in scheiding van goederen:
            waardoor de echtgenoten niet alleen hun eigendommen, maar
            ook het vruchtgebruik ervan voor zich houden (ieder een deel
            in de huiselijke onkosten - dodend voor de liefde). 3 -
            Huisregeling met betrekking tot de bruidschat
            (onaantastbaar)</em> <img src="resources/3600h.jpg">
            <em><em>Hoe het huwelijk aangaan</em><br/>1ᵉ De burgerlijke
            formaliteiten of het zogenaamd burgerlijk huwelijk: men
            verschijnt voor burgemeester of schepen, verklaart dat metn
            elkaar voor man en vrouw wil nemen, in ’t bijzijn van twee
            getuigen, daarop verklaart de ambtenaar dat gij voor de wet
            gehuwd zijt. Daarop kent de staat hun burgerrechten en
            -plichten toe. 2ᵉ Het kerkelijk huwelijk. A - Voor de
            geldigheid van het sacrament - contract moet het huwelijk
            geschieden voor twee getuigen en de plaatselijke pastoor of
            een priester door hem gemachtigd. De pastoor mag niet alleen
            het huwelijk passief bijwonen, hij moet de toestemming van
            de echtelingen vragen. B - Voor de wettigheid - onderwezen
            in het geloof en gevormd zijn; rekening houden met de
            gesloten tijden (geen plechtig huwelijk in Advent en Vasten;
            het huwelijk in de parochie van de vrouw is algemeen
            aanvaard gebruik. C - Wat de vruchtbaarheid betreft, in
            staat van genade ontvangen. Vandaar biecht en communie voor
            het huwelijk.<br/><em>De genaden en weldaden van het
            huwelijk</em><br/>De bijzondere genade van het huwelijk is
            de echtelijke band; bijzondere dadelijke genade: wederzijdse
            liefde bewaren, lasten van het huwelijk dragen, in vrede
            samenleven. Weldaden: kinderzegen, huwelijkstrouw,
            sacrament.</em> <img src="resources/3600i.jpg">
            <em><em>Kinderzegen</em><br/>In de bedoeling van de Schepper
            is het kind er het eerste en hoogste doel. Voor de familie,
            voor de kerk, voor de maatschappij zorgt het huwelijk door
            de verwekking van de kinderen. Het kind behoeft daarenboven
            zedelijke en godsdienstige opvoeding. Voor de geboorte moet
            er gewaakt worden over de verwekte vrucht, moet er gebeden
            worden opdat de Heer zijn begonnen werk zou voltrekken en
            zegenen (grote verantwoordelijkheid van de ouders). Na de
            geboorte het kind zo haast mogelijk laten dopen of zelf
            dopen. De kinderen opvoeden naar het woord van St. Paulus:
            “Voed uw kinderen op in tucht en bestraffing des Heren.” Het
            blijkt dus dat elke handeling rechtstreeks gesteld om door
            onwettige middelen kinderzegen te voorkomen, in zichzelf
            zware zonde is; wij bedoelen hier het Neo-Malthusianisme.
            <br/><em>Huwelijkstrouw</em><br/>Daardoor behoren man en
            vrouw uitsluitend aan elkaar, het verbiedt alle daden en
            begeerten die daarmee in strijd zouden zijn. Het komt
            praktisch op het volgende neer: a) Beide echtgenoten behoren
            elkaar met uitsluiting van elke derde persoon tot de dood.
            b) Wederzijds hebben zij rechten en plichten tot het
            huwelijkswerk volgens het woord van St. Paulus: “De man
            bewijze de huwelijksplicht aan de vrouw, en de vrouw aan de
            man.”</em> <img src="resources/3600j.jpg"> <em>Alleen met
            beider toestemming kan van het huwelijkswerk afgezien
            worden. c) Het huwelijkswerk moet geschieden volgens de
            wetten van God in de natuur gelegd. d) Huwelijkstrouw eist
            dat de omgang van de echtelingen door ware liefde gekenmerkt
            zij; het Huwelijkssacrament veredelt en verbovennatuurlijkt
            de liefde tussen man en vrou. Hier geldt het woord van
            St. Paulus: “Mannen hebt uw vrouen lief gelijk Christus de
            Heilige Kerk.” e) Huwelijkstrouw tenslotte veronderstelt
            onderlinge steun en hulpzaamheid.<br/>2ᵉ Het
            Sacrament.<br/>Daardoor wordt de huwelijksband
            onverbreekbaar, t.t.z. onttrokken aan de menselijke
            willekeur. Men zegt: het huwelijk is door het sacrament
            hersteld in zijn oorspronkelijke karakter, volgens Christus’
            woord: “Wat God gebonden heeft, ontbinde geen mens.” De
            onverbreekbaarheid van het huwelijk steunt op: 1ᵉ De Heilige
            Schrift, 2ᵉ Op de Rede: a)Het belang van het huwelijk zelf
            als instelling van zo’n groot belang heeft het huwelijk zelf
            er alle voordeel bij onverbreekbaar te zijn. b) Het sociaal
            belang: elke maatchappij waar het huwelijk gemakkelijk
            verbroken wordt, gaat zeker ten onder. Het peil van de
            openbare zeden daalt ontzaglijk. c) Belang voor de
            echtelingen zelf: echtscheiding is gewoonlijk een premie op
            de misdaad, het is de onschuldige partij die boet, niet de
            schuldige. De echtelijke liefde staat hier voor een onzekere
            toekomst.</em> <img src="resources/3600k.jpg"> <em>d) Belang
            voor de kinderen; het heeft zijn ouders gedurende vele jaren
            nodig; hoeveel verlaten, verwaarloosde kinderen, slecht
            opgevoede kinderen door echtscheiding. 3ᵉ De praktijk van de
            Heilige Kerk, die immer vastgehouden heeft aan de
            onverbreekbaarheid van het huwelijk ten koste van de
            grootste offers, zie b.v. geschiedenis Hendrik VIII,
            Napoleon, Filip-August.<br/>NOTA: 1 - De paus ontbindt nooit
            een huwelijkssacrament dat voltrokken is. 2 - Hij kan
            ontbinden en ontbindt soms om grote redenen een
            huwelijkssacrament dat niet voltrokken is. 3 - Soms
            natuurhuwelijk tussen heidenen. Verwar niet echtscheiding
            met scheiding van tafel en bed. Het wetboek verstaat door
            echtscheiding de ontbinding van het huwelijk om bepaalde
            redenen of bij onderlinge toestemming van de echtgenoten
            door een rechterlijk vonnis toegestaan en door de ambtenaar
            uitgesproken.</em> <img src="resources/3600l.jpg"> <em>Het
            burgerlijk wetboek verleent dan toelating tot een ander
            huwelijk (de kerk aanziet het als concubinaat en overspel).
            De scheiding van tafel en bed wordt ook door de rechter
            uitgesproken, maar heeft niet de ontbinding van het huwelijk
            voor gevolg. Zij heft alleen het samenwonen op en stelt een
            einde aan de verplichtingen die met het gemeenschappelijk te
            leven in verband staan. Houding van de kerk: a) De kerk
            verzet zich tegen alle echtscheiding, 1ᵉ gezien de
            onverbreekbaarheid, 2ᵉ gezien het gevaar dat bij velen de
            bekoring zou ontstaan om een nieuw zogezeg huwelijk aan te
            gaan. b) In buitengewoon lastige gevallen laat de kerk soms
            de burgerlijke echtscheiding toe (nooit tweede huwelijk) en
            dit om een groter kwaad te vermijden voor de onschuldige
            echtgenoot, kinderen. Nochtans sedert de wet van 20 oktober
            1927 worden de gevallen waarin de Christenen echtscheiding
            mogen aanvragen zeldzaam.</em>
            <img src="resources/3600m.jpg"> <em>Immers scheiding van
            tafel en bed geven bijna dezelfde voorwaarden aan de
            echtelingen als ware echtscheiding en de nadelen blijven
            hier bijna totaal achterwege.</em> </span> A. Het antwoord
            leert wat dit Sacrament bijzonder hetekent en uitwerkt,
            namelijk:</p>
            <p>1° Dat <strong>man en vrouw:</strong> één man met één
            vrouw — <strong>wettelijk:</strong> in de ogen van God en
            van de H. Kerk — <strong>verbonden worden, en</strong></p>
            <p>2° <strong>Gratie ontvangen:</strong> vermeerdering van
            de heiligmakende en recht tot dadelijke — <strong>om
            kinderen op te brengen tot Gods glorie:</strong> tot ware
            dienaars van God en ware leden van de H. Kerk.</p>
            <p>Alhoewel de Sacramenten slechts dienen om Gods genade mee
            te delen, brengt het Huwelijk, boven de genade, nog de
            verbintenis teweeg, omdat het niet uitsluitend een
            Sacrament, maar ook een contract is: Christus heeft immers,
            voor de gedoopten, het contract van het Huwelijk tot de
            waardigheid van een Sacrament verheven, i.a.w. het contract
            van het Huwelijk tot een uitwendig teken ingesteld, dat,
            voor de gedoopten, een bijzondere genade betekent, welke het
            hun door zichzelf geeft. Doch. men geve er wel acht op, bij
            de gedoopten kan het contract onmogelijk van het Sacrament
            gescheiden worden, daar, volgens Christus’ instelling, het
            contract zelf voor al de gedoopten tot de waardigheid van
            een Sacrament is verheven, en bijgevolg, ging een gedoopte,
            volstrekt weigerende het Sacrament te ontvangen, het
            contract van het Huwelijk aan, hij zou op gener wijze
            getrouwd zijn, want zijn contract zou gans en geheel
            ongeldig wezen.</p>
            <p>Het uitwendig teken van het Sacrament is het contract,
            waardoor man en vrouw zich wettelijk verbinden; want ’t is
            dit contract zelf dat Christus heeft ingesteld als
            sacramenteel teken van de bijzondere genade van het
            Huwelijk; bijgevolg, wanneer dit contract door gedoopten
            wordt aangegaan, betekent het niet uitsluitend de
            natuurlijke verbintenis, maar ook de bijzondere genade door
            Christus er aan gehecht. Immers het contract kan, gelijk wij
            reeds gezien hebben. bij de gedoopten geenszins van het
            Sacrament gescheiden worden.</p>
            <h1 id="wat-is-de-ondertrouw-die-gewoonlijk-voorgaat">Wat is
            de ondertrouw, die gewoonlijk voorgaat?</h1>
            <h2
            id="deze-is-een-enkele-belofte-van-elkaar-te-trouwen-op-bekwamen-tijd">Deze
            is een enkele belofte van elkaar te trouwen op bekwamen
            tijd</h2>
            <p>V. <strong>Wat is de ondertrouw die gewoonlijk,</strong>
            zo niet op een plechtige wijze in de tegenwoordigheid van de
            pastoor, dan toch in ’t bijzonder of in ’t geheim
            <strong>voorgaat:</strong> is ook deze een Sacrament van het
            Huwelijk, of wat is zij?</p>
            <p>A. Deze ondertrouw is geen Sacrament van het Huwelijk,
            maar slechts <strong>een enkele</strong> wederzijdsche
            <strong>belofte van elkaar te trouwen — op bekwamen
            tijd:</strong> op de tijd die met de belofte of met de
            omstandigheden overeenstemt. Deze belofte brengt een ware
            verplichting mee en is zij ernstig gedaan en wederzijds
            aanvaard geweest. zelfs een verplichting op doodzonde,
            tenware bruidegom en bruid vrijwillig terugtraden, of één
            van beiden, om bijzondere redenen, recht krege om zijn
            belofte niet te volbrengen.</p>
            <h1
            id="mag-het-huwelijk-van-iedereen-ontvangen-worden-en-met-alle-mensen">Mag
            het Huwelijk van iedereen ontvangen worden en met alle
            mensen?</h1>
            <h2
            id="neen-want-niet-met-degenen-die-belofte-van-zuiverheid-gedaan-hebben-noch-met-ongelovigen-of-zekere-geestelijke-personen-of-degenen-die-maagschap-zijn-en-sommige-anderen">Neen,
            want niet met degenen, die belofte van zuiverheid gedaan
            hebben, noch met ongelovigen, of zekere geestelijke
            personen, of degenen die maagschap zijn, en sommige
            anderen</h2>
            <p>V. <strong>Mag het Huwelijk van iedereen,</strong> wie
            het ook zij, <strong>ontvangen worden, en</strong> mag het
            door degenen die het mogen aangaan, <strong>met alle
            mensen</strong> aangegaan worden?</p>
            <p>A. <strong>Neen,</strong> het mag niet van iedereen noch
            met alle mensen aangegaan worden: <strong>niet,</strong>
            zegt de Catechismus, 1° <strong>met degenen die belofte van
            zuiverheid gedaan hebben:</strong> met degenen die aan God
            beloofd hebben, voor enige tijd of voor altijd in ongehuwden
            staat te leven, en door die helofte nog gehouden zijn; 2°
            <strong>noch met ongelovigen:</strong> met al degenen die
            enigszins buiten de Rooms-Katholieke Kerk zijn, zoals
            ongedoopten, Ketters, Schismatieken; 3° <strong>of zekere
            geestelijke personen:</strong> dezulke die een van de grote
            orden ontvangen hebben; 4° <strong>of degenen die maagschap
            zijn:</strong> die met dewelke men binnen zekeren graad —
            verder aangeduid — verwant of, gelijk men zegt, familie is,
            hetzij door <em>lichamelijk</em> maagschap of
            <em>bloed</em>verwantschap; hetzij door <em>aangetrouwd</em>
            maagschap, ook <em>aan</em>verwantschap of zwagerschap
            genoemd; hetzij door <em>geestelijk</em>, of nog door
            <em>wettelijk</em> maagschap; <strong>en</strong> 5°
            <strong>sommige anderen:</strong> b.v. degenen die wettig
            met een anderen persoon getrouwd zijn.</p>
            <p>Onder de hier vermelde klassen van mensen met wie het
            Huwelijk niet mag aangegaan worden, zijn er twee die het
            volstrekt niet mogen aangaan, namelijk, degenen die belofte
            van zuiverheid gedaan hebben, en zekere geestelijke
            personen.</p>
            <p>Het <em>bloedverwantschap</em> bestaat tussen al degenen
            die door hun afkomst, hun geboorte of <em>bloed</em>
            verbonden zijn; het <em>aangetrouwd maagschap,</em> tussen
            elken echtgenoot en de bloedverwanten van zijn wederhelft.
            Wat het <em>geestelijk</em> maagschap is, wordt gezegd in <a
            href="#zou-het-huwelijk-met-deze-aangegaan-immer-goed-wezen">v.
            5</a>. Het <em>wettelijk</em> maagschap ontstaat uit het
            aannemen van eens anders kind tot het zijne. Daardoor wordt
            de aannemeling belet in huwelijk te treden, 1° met de
            persoon die hem heeft aangenomen, 2° met dezes echtgenoot,
            3° met dezes kinderen die nog onder de vaderlijke macht
            staan. Insgelijks wordt de persoon die aanneemt onbekwaam
            het huwelijk aan te gaan 1° met de echtgenoot des
            aannemelings, 2° met dezes kinderen die nog aan het
            vaderlijk gezag onderhevig zijn.</p>
            <h1
            id="zou-het-huwelijk-met-deze-aangegaan-immer-goed-wezen">Zou
            het Huwelijk, met deze aangegaan, immer goed wezen?</h1>
            <h2
            id="met-sommigen-zou-het-van-gener-waarde-wezen-als-met-geestelijke-personen-of-met-lichamelijk-maagschap-tot-de-vierden-graad-of-ook-met-geestelijk-maagschap">Met
            sommigen zou het van gener waarde wezen, als met geestelijke
            personen, of met lichamelijk maagschap tot de vierden graad,
            of ook met geestelijk maagschap</h2>
            <p>V. <strong>Zou het Huwelijk,</strong> met de voornoemde
            klassen van personen <strong>aangegaan, goed wezen:</strong>
            geldig zijn of man en vrouw wezenlijk verbinden en genade
            geven?</p>
            <p>A. Niet met al die klassen, maar alleen <strong>met
            sommige</strong> daarvan — <strong>zou het van gener waarde
            wezen:</strong> zou het ongeldig zijn en bijgevolg niets
            teweegbrengen, <strong>als,</strong> onder anderen,
            <strong>met geestelijke personen,</strong> met degenen die
            een grote orde ontvangen hebben, <strong>of met lichamelijk
            maagschap</strong> of bloedverwantschap, <em>in rechte
            lijn</em>, tot alle graden en, <em>in de zijdelijke
            lijn</em> <strong>tot de vierde graad;</strong> met wettig
            aanverwantschap tot de vierde en met onwettig tot de tweede
            graad; (de Catechismus zegt enkel <em>tot de vierde
            graad,</em> omdat hij slechts het bijzonderste wil
            aanduiden), — <strong>of ook met geestelijk
            maagschap.</strong> (<a
            href="#wat-is-geestelijk-maagschap">v. 5.</a>) Het Huwelijk
            zou ook van gener waarde wezen met personen die in een door
            de H. Kerk goedgekeurde orde de plechtige belofte van
            zuiverheid gedaan hebben, of met ongedoopten; maar met
            Ketters of Schismatieken zou het geldig wezen.</p>
            <p>Hieruit volgt dat er twee soorten van huwelijksbeletselen
            zijn: de ene, die het Huwelijk ongeldig, de andere, die het
            uitsluitend ongeoorloofd maken: zo is het Huwelijk met
            bloedverwanten tot de vierde graad ongeldig, terwijl dat van
            een Katholieke met een Ketter wel ongeoorloofd maar toch
            geldig is.</p>
            <p>Aldeze beletselen zijn deels door de natuurwet, deels
            door de H. Kerk gesteld. Deze heeft ongetwijfeld de macht
            van beletselen van het Huwelijk in te stellen, gelijk het
            Geloof het ons leert. Immers, daar het Huwelijk een contract
            is, mag het door wettige overheid, bij middel van beletselen
            geregeld worden, en, daar het een Sacrament ís. behoort het
            stellen van die beletselen aan de H. Kerk en aan haar alleen
            toe, want aan haar alleen heeft Christus het bedienen van de
            Sacramenten toevertrouwd.</p>
            <p><em>In rechte lijn:</em> stammen de bloedverwanten de een
            van de andere af, i.a.w. staan zij tot elkander in de
            betrekking van ouders en kinderen, grootvaders en
            kleinkinderen, enz., dan zijn zij bloedverwanten <em>in de
            rechte lijn:</em> komen zij uitsluitend uit één en dezelfde
            stam voort, dan zijn zij bloedverwanten <em>in zijdelijke
            lijn.</em></p>
            <p>De <em>graad van bloedverwantschap</em> is op de volgende
            wijze te rekenen: 1° voor de personen die in <em>rechte
            lijn</em> zijn: met vader en moeder is de zoon en de dochter
            in de eerste graad; de kleinzoon en de kleindochter, in de
            tweede; de kinderen van kleinzoon en kleindochter, in de
            derde, en de kleinkinderen van kleinzoon en kleindochter, in
            de vierde. 2° Wat de bloedverwanten in <em>zijdelijke
            lijn</em> betreft: broeders en zusters zijn in de eerste
            graad; kinderen van broeders en zusters, in de tweede;
            kleinkinderen van broeders en zusters, in de derde; kinderen
            van deze kleinkinderen in de vierde graad. De man is
            aangetrouwd maagschap met de familie van zijn vrouw in
            dezelfde lijn en in dezelfde graad als de vrouw er mee in
            bloedverwantschap is, en omgekeerd.</p>
            <h1 id="wat-is-geestelijk-maagschap">Wat is geestelijk
            maagschap?</h1>
            <h2
            id="hetwelk-door-de-stelling-van-de-heilige-kerk-bestaat-tussen-de-peter-of-de-meter-en-dengene-die-gedoopt-of-gevormd-is-en-zijn-ouders">Hetwelk
            door de stelling van de Heilige Kerk bestaat tussen de peter
            of de meter en dengene die gedoopt of gevormd is, en zijn
            ouders</h2>
            <p>A. Geestelijk maagschap is <strong>hetwelk,</strong> niet
            door de natuurwet, maar <strong>door de stelling van de H.
            Kerk:</strong> door de vrije instelling van de opperste
            kerkelijke overheid <strong>bestaat tussen de peter of de
            meter</strong> van het Doopsel of van het Vormsel, en de
            bedienaar dier Sacramenten van de een kant, — <strong>en
            dengene die gedoopt of gevormd is, en zijn ouders</strong>
            van de anderen kant. Dus bestaat er geen geestelijk
            maagschap tussen peter en meter, noch tussen deze en de
            bedienaar van het Doopsel of hef Vormsel; maar wel tussen
            hen allen enerzijds, en de doop- of vormelingen en van deze
            ouders anderszijds, De Catechismus spreekt hier van de
            bedienaar niet, omdat die van het Doopsel gewoonlijk
            priester, die van het Vormsel altijd ten minste priester is,
            en alle priester reeds door zijn wijding belet is het
            Huwelijk aan te gaan.</p>
            <p>Dit beletsel is ingebracht, omdat peter, meter en
            bedienaar in voornoemde Sacramenten als de ouders worden van
            het geestelijk leven van de doop- of vormelingen; daarom ook
            draagt het de naam van geestelijk maagschap.</p>
            <h1 id="moet-het-huwelijk-vóór-iemand-geschieden">Moet het
            huwelijk vóór iemand geschieden?</h1>
            <h1
            id="het-moet-geschieden-vóór-de-eigen-pastoor-of-vóór-iemand-van-hem-daartoe-gemachtigd-en-twee-getuigen-of-anders-zou-het-van-gener-waarde-wezen">Het
            moet geschieden vóór de eigen pastoor, of vóór iemand van
            hem daartoe gemachtigd, en twee getuigen; of anders zou het
            van gener waarde wezen</h1>
            <p>V. <strong>Moet het Huwelijk,</strong> om geldig te zijn,
            <strong>vóór iemand geschieden,</strong> ofwel mag men het
            in ’t geheim of zonder getuigen aangaan?</p>
            <p>A. <strong>Het moet geschieden</strong> vóór drie
            personen, namelijk: <strong>vóór de eigen pastoor:</strong>
            vóór de wettigen pastoor van de parochie van de man of van
            de vrouw, <strong>of vóór iemand:</strong> voor een priester
            <strong>van hem:</strong> van de eigen pastoor —
            <strong>daartoe gemachtigd:</strong> aangesteld om hem
            daarbij te vervangen, <strong>en vóór twee getuigen</strong>
            die tot de jaren van verstand gekomen zijn en in staat zijn
            getuigenis te geven van het aangegaan Huwelijk; <strong>of
            anders:</strong> ware een van deze voorwaarden niet
            volbracht, <strong>zou het</strong> niet uitsluitend
            ongeoorloofd, maar <strong>van gener waarde</strong> of
            ongeldig <strong>wezen.</strong> Het Concilie van Trente
            heeft deze voorwaarde tot de geldigheid van het Huwelijk
            vereist om de geheime Huwelijken, waar zovele misbruiken uit
            voortsproten, te beletten. Doch het heeft tevens vastgesteld
            dat deze wet slechts in die parochiën zou gelden, waar zij
            afgekondigd zou geweest zijn. In ons land is die afkondiging
            gebeurd in alle parochiën.</p>
            <h1 id="wat-geeft-het-heilig-sacrament-van-het-huwelijk">Wat
            geeft het heilig Sacrament van het Huwelijk?</h1>
            <h2
            id="ten-eerste-genade-om-kinderen-tot-gods-eer-te-krijgen-en-op-te-voeden-ten-tweede-boven-de-verbintenis-geeft-het-genade-om-in-liefde-en-peis-te-leven-ten-derde-sterkte-om-beter-de-lasten-van-het-huwelijk-te-dragen">Ten
            eerste, genade om kinderen tot Gods eer te krijgen en op te
            voeden; ten tweede, boven de verbintenis geeft het genade om
            in liefde en peis te leven; ten derde, sterkte om beter de
            lasten van het Huwelijk te dragen</h2>
            <p>V. Zeg meer specifiek welke de uitwerksels zijn van het
            Huwelijk, dat, zoals de 1° vraag leert, man en vrouw
            wettelijk verbindt en genade geeft om kinderen tot Gods
            glorie op te brengen.</p>
            <p>A. <strong>Ten eerste, genade</strong> om het hoofdeinde
            van het Huwelijk te bereiken, namelijk, <strong>om kinderen
            tot Gods eer te krijgenen op te voeden;</strong></p>
            <p><strong>Ten tweede, boven de verbintenis:</strong> boven
            het recht en de verplichting van samen te leven,
            <strong>geeft het genade om in liefde en peis te
            leven:</strong> om elkander om God te beminnen en de vrede
            met elkander te bewaren;</p>
            <p><strong>Ten derde, sterkte om beter de lasten van het
            Huwelijk te dragen:</strong> genade om met verduldigheid,
            onderwerping, vreugde en liefde, de menigvuldige lasten te
            dragen die het opbrengen van de kinderen, het samenleven en
            de wederzijdsche gebreken veroorzaken.</p>
            <p>Deze drie profijten zijn innig met elkander verbonden:
            immers, om kinderen tot Gods glorie op te brengen, moeten de
            getrouwden in vrede en peis leven, en, om zo te kunnen
            leven, verduldig de lasten van het Huwelijk dragen.</p>
            <p>Om, boven de verbintenis, die door het Sacrament geldig
            ontvangen altijd teweeggebracht wordt, de hier vermelde
            genadegaven te verwerven, moeten de echtelingen in staat van
            genade zijn, daar het een Sacrament van de levenden
            geldt.</p>
            <h1 id="kan-het-huwelijk-niet-ontbonden-worden">Kan het
            Huwelijk niet ontbonden worden?</h1>
            <h2
            id="geenszins-dan-door-de-dood-hoewel-dat-de-gehuwden-om-een-grote-reden-somtijds-van-samen-te-wonen-wettelijk-ontslagen-worden">Geenszins,
            dan door de dood, hoewel dat de gehuwden, om een grote
            reden, somtijds van samen te wonen wettelijk ontslagen
            worden</h2>
            <p>V. <strong>Kan het Huwelijk niet ontbonden
            worden,</strong> zoodanig dat men een nieuw Huwelijk mag
            aangaan?</p>
            <p>A. Het kan op die wijze <strong>geenszins</strong>
            ontbonden worden <strong>dan door de dood</strong> van een
            van de echtgenoten, <strong>hoewel de gehuwden,</strong> in
            weerwil van de onontbindelijkheid van hun Huwelijk,
            <strong>somtijds:</strong> in enige gevallen, <strong>om een
            grote reden,</strong> zoals om erge mishandelingen,
            ketterij, enz. van de verplichting <strong>van samen te
            wonen,</strong> die uit het Huwelijk vloeit,
            <strong>wettelijk:</strong> door de geestelijke overheid,
            namelijk, door de bisschop en soms door de pastoor van hem
            daartoe gemachtigd, <strong>ontslagen worden.</strong></p>
            <h1
            id="waarom-laat-de-heilige-kerk-de-huwelijken-niet-toe-in-de-advent-en-de-vasten">Waarom
            laat de Heilige Kerk de Huwelijken niet toe in de Advent en
            de Vasten?</h1>
            <h2
            id="omdat-het-tijden-zijn-van-boetvaardigheid-en-godsdienstigheid-dewelke-door-de-blijdschap-die-op-de-bruiloften-gewoonlijk-gesehiedt-belet-worden">Omdat
            het tijden zijn van boetvaardigheid en godsdienstigheid,
            dewelke, door de blijdschap, die op de bruiloften gewoonlijk
            gesehiedt, belet worden</h2>
            <p>V. <strong>Waarom laat de H. Kerk de Huwelijken:</strong>
            de solemniteiten van de Huwelijken, en, in ons land, ten
            gevolge van een wet door de algemene gewoonte ingebracht, de
            Huwelijken zelf <strong>niet toe in de Advent:</strong> van
            de eersten Zondag van de Advent tot daags na Driekoningen
            <strong>en in de Vasten:</strong> van Aswoensdag tot daags
            na Beloken Pasen?</p>
            <p>A. Zij laat ze dan niet toe, <strong>omdat het tijden
            zijn van boetvaardigheid en godsdienstigheid:</strong> omdat
            zij wil dat de gelovigen, gedurende die tijden, op een
            bijzondere wijze de boetvaardigheid en godsdienstigheid
            beoefenen, met hun zonden uit te boeten, hun consciëntie te
            zuiveren en hun hart met deugden te versieren,
            <strong>dewelke</strong> noodzakelijk <strong>belet worden
            door de blijdschap die op de bruiloften gewoonlijk
            geschiedt:</strong> door de feesten en vermaken die op de
            huwelijksdagen gewoonlijk plaats grijpen.</p>
            <h3 id="aanmerking">Aanmerking</h3>
            <p>De 36ᵉ les is heel en gans hierop gegrond, dat Christus
            het huwelijkscontract, door hem onontbindelijk verklaard,
            tot de waardigheid van Sacrament verheven heeft met het aan
            te nemen ter betekenis van een bijzondere genade, de genade
            om kinderen tot Gods glorie op te brengen — die het door
            zichzelf zou geven; hieruit itmnmers volgt 1° dat, voor de
            gedoopten, het Sacrament niet kan gescheiden worden van het
            contract; 2° dat de wettige overheid, omdat het een contract
            geldt, aan het Huwelijk beletselen kan stellen die het
            ongeoorloofd en zelfs ongeldig maken, en dat dit stellen van
            beletselen niet strijdig is met de volkomen afhankelijkheid
            van de Sacramenten van Christus’ instelling en met hun
            daaruit vloeiende onveranderlijkheid, vermits Christus, om
            de orde niet te storen, dát Huwelijk tot de waardigheid van
            Sacrament heeft verheven, dat wettig aangegaan wordt; — 3°
            dat de macht van zulke beletselen in te brengen alleen aan
            de H. Kerk toekomt, daar het Huwelijk een Sacrament is, en
            de H. Kerk alleen macht over de Sacramenten heeft; — 4° dat
            het Huwelijk van de gedoopten slechts door de dood kan
            ontbonden worden, alhoewel de gehuwden soms van de plicht
            van samen te wonen kuanen ontslagen worden.</p>
            <h3 id="vragen">VRAGEN</h3>
            <p>Waarvan handelt deze les? — Hoe wordt zij verdeeld? — Wat
            bevat ieder deel?</p>
            <ol type="1">
            <li><p>Onder welk opzicht doet de Catechismus, in zijn
            beschrijving van het Huwelijk, ons dit Sacrament kennen? —
            Zeg met de Catechismus, hoeveel en welke dingen het Huwelijk
            bijzonder uitwerkt. — Leg deze uit. — Hoe geeft dit
            Sacrament, boven de genade, nog de verbintenis tussen man en
            vrouw? — Kan het contract van het Huwelijk van het Sacrament
            gescheiden worden? — Geef er de reden van. — Welk ís het
            uitwendig teken van dit Sacrament, en waarom?</p></li>
            <li><p>Geef de zin van de vraag: <em>Wat is de ondertrouw
            die gewoonlijk voorgaat?</em> — Is zij een Sacrament? — Zeg,
            met de Catechismus, wat zij is. — Leg de woorden van de
            Catechismus uit. — Welke verplichting brengt de ondertrouw
            mede?</p></li>
            <li><p>Leg deze vraag uit: <em>Mag het Huwelijk van
            eendegelijk ontvangen worden en met alle mensen?</em> — Mag
            het, ja of neen, van iedereen en met alle mensen aangegaan
            worden? — Welke personen, met wie het niet mag aangegaan
            worden, noemt de Catechismus? — Verklaar de woorden van de
            Catechismus. — Welke van deze personen mogen het Huwelijk
            volstrekt niet aangaan?</p></li>
            <li><p>Welk is de zin van de vraag: <em>Zou het Huwelijk met
            deze aangegaan immers goed wezen?</em> — Zoude het met hen
            allen goed wezen? — Welke klassen noemt de Catechismus met
            dewelke het niet goed zou wezen? — Verklaar de woorden van
            de Catechismus. — Noem nog enige klassen, met dewelke het
            Huwelijk ongeldig zou zijn. — Hoe is de graad van
            bloedverwantschap op te tellen? — Hoe rekent men het
            aanverwantschap? — Hoeveel en welke soorten van
            huwelijksbeletselen zijn er? — Van waar komen al de
            beletselen hier genoemd? — Bewijs dat de H. Kerk, en zij
            alleen, de macht heeft om huwelijksbeletselen in te
            stellen.</p></li>
            <li><p>Zeg, met de Catechismus, van waar het geestelijk
            maagschap voortkomt, en tussen wie het bestaat. — Leg de
            woorden van de Catechismus uit. — Bestaat dit maagschap
            tussen peter en meter? — Tussen wie bestaat het dus? —
            Waarom spreekt de Catechismus niet van de bedienaar? —
            Waarom is dit beletsel ingesteld? — Waarom noemt men het
            geestelijk maagschap?</p></li>
            <li><p>Wat betekent de vraag: <em>Moet het Huwelijk voor
            iemand geschieden?</em> — Vóór hoeveel personen moet het
            geschieden? — Noem ze met de woorden van de Catechismus. —
            Leg die woorden uit. — Zeg, met de Catechismus, hoe nodig
            die tegenwoordigheid is, en verklaar het antwoord. — Van
            waar komt dit vereiste voort? — Om welke reden is het
            ingebracht? — Is deze voorwaarde geheel de H. Kerk door
            vereist?</p></li>
            <li><p>Verklaar de vraag: <em>Wat geeft het H. Sacrament van
            het Huwelijk?</em> — Hoeveel en welke bepaalde profijten
            geeft het? — Noem ze met de Catechismus. — Leg ze uit. —
            Toon hoe zij alle innig verbonden zijn. — Wat is vereist om
            al deze profijten te bekomen?</p></li>
            <li><p>Geef de zin van de vraag: <em>Kan het Huwelijk niet
            ontbonden worden?</em> — Zeg, met de Catechismus, welke de
            enige manier is, waarop het ontbonden wordt. — Leg deze uit.
            — Blijven dus de getrouwden altijd verplicht samen te wonen?
            — Zeg, met de Catechismus, om welke redenen, en hoe zij van
            die plicht kunnen ontslagen worden. — Leg die woorden
            uit.</p></li>
            <li><p>In welke tijd van het jaar is het Huwelijk niet
            toegelaten? — Leg de woorden uit. — Wat is er dan eigenlijk
            verboden? — Zeg, met de Catechismus, waarom dit verbod is
            gegeven geweest. — Leg die woorden uit.</p></li>
            </ol>
    </section>
  </article>
  <footer>
    <p class="bottom-line-1"><a href="les-37.html">ZEVEN EN DERTIGSTE LES. Van de erfzonde en de dadelijke zonde</a></p>
    <p class="bottom-line-1"><a href="tafel.html">INHOUDSTAFEL</a> – <a href="boek.html">BESTEL</a></p>
  </footer>
</body>
</html>
