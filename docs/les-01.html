<!DOCTYPE html>
<html xmlns="http://www.w3.org/1999/xhtml" lang="nl" xml:lang="nl">
<head>
  <meta charset="utf-8" />
  <meta name="viewport" content="width=device-width, initial-scale=1.0, user-scalable=yes" />
  <title>Van de Christelijke Leer en de mens</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="resources/tufte.css" />
  <link rel="stylesheet" href="resources/mc.css" />
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=G-9K3ZPTT2NZ"></script>
    <script>
        window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'G-9K3ZPTT2NZ');
  </script>
</head>
<body>
  <header>
    <p class="bottom-line-1"><a href="tafel.html">INHOUDSTAFEL</a> – <a href="verantwoording.html">VERANTWOORDING</a></p>
  </header>
  <article>
    <section>
      <p class="top-line-1">BEKNOPTE VERKLARING</p>
      <p class="top-line-2">van de</p>
      <p class="top-line-3">MECHELSE CATECHISMUS</p>
      <p class="top-line-4">ten gebruike van het middelbaar onderwijs</p>
            <p class="part">EERSTE DEEL</p>
      <p class="part">–</p>
                  <h1 class="title">EERSTE LES</h1>
                  <p class="subtitle">Van de Christelijke Leer en de
mens</p>
            <table>
            <tr>
            <td rowspan="4">
            <strong>De Christelijke Leer</strong>
            </td>
            <td rowspan="4" class="accolade">
            </td>
            <td>
            Haar belang
            </td>
            <td>
            <em><a
            href="#welke-is-de-allerzaligste-leer-onder-alle-wetendheden-van-de-wereld">Welke
            is de allerzaligste leer onder alle wetendheden van de
            wereld?</a></em>
            </td>
            </tr>
            <tr>
            <td>
            Haar natuur
            </td>
            <td>
            <em><a href="#wat-heet-gij-de-christelijke-leer">Wat heet
            gij de Christelijke Leer?</a></em>
            </td>
            </tr>
            <tr>
            <td>
            Haar eerste verkondigers
            </td>
            <td>
            <em><a
            href="#wie-heeft-de-christelijke-leer-eerst-in-de-wereld-gebracht">Wie
            heeft de Christelijke Leer eerst in de wereld
            gebracht?</a></em>
            </td>
            </tr>
            <tr>
            <td>
            Haar verdeling
            </td>
            <td>
            <em><a
            href="#hoeveel-delen-zijn-er-van-de-christelijke-leer">Hoeveel
            delen zijn er van de Christelijke Leer?</a></em>
            </td>
            </tr>
            <tr>
            <td rowspan="3">
            <strong>De mens</strong>
            </td>
            <td rowspan="3" class="accolade">
            </td>
            <td>
            Zijn natuur
            </td>
            <td>
            <em><a href="#wat-is-de-mens">Wat is de mens?</a></em>
            </td>
            </tr>
            <tr>
            <td>
            Zijn einde
            </td>
            <td>
            <em><a href="#tot-wat-einde-is-de-mens-geschapen">Tot wat
            einde is de mens geschapen?</a></em>
            </td>
            </tr>
            <tr>
            <td>
            Zijn plichten t.o.v. dat einde
            </td>
            <td>
            <em><a
            href="#wat-is-de-mens-van-node-om-tot-zijn-einde-de-komen">Wat
            is de mens van node om tot zijn einde de komen?</a></em>
            </td>
            </tr>
            </table>
            <h1
            id="welke-is-de-allerzaligste-leer-onder-alle-wetendheden-van-de-wereld">Welke
            is de allerzaligste leer onder alle wetendheden van de
            wereld?</h1>
            <h2 id="de-christelijke-leer-of-de-catechismus">De
            Christelijke Leer of de Catechismus</h2>
            <p><span class="marginnote"> <img src="resources/0100a.jpg">
            <em>Volgens de woordverklaring betekent catechismus
            <em>tegenklank</em>, dit is: de meester stelt een vraag of
            geeft een antwoord, dat door de leerling wordt herhaald.
            Vandaar de betekenis voor catechismus van een <em>onderwijs
            door vragen en antwoorden</em> (gewoonlijk van de eerste
            beginselen). Dus catechismus is een onderwijsmethode.
            <em>Geschiedenis:</em> Reeds <em>in de 1ᵉ eeuwen</em> werden
            korte samenvattingen opgesteld over geloof en plichten voor
            onderricht van de catechumenen (geloofsleerlingen).
            Eigenlijk ontstonden onze tegenwoordige catechismussen
            <em>na het concilie van Trente (XVIᵉ eeuw)</em>. Benevens de
            grote catechismus van het concilie van Trente, voor de
            geestelijkheid bestemd, werden er ook catechismussen voor
            het volk gemaakt. In de Nederduitse landen door de H. Petrus
            Canisius (anti-protestants). De omwerking van de catechismus
            van Petrus Canisius werd voor onze streken gemaakt door de
            Jezuïetenpater <em>Makeblijde</em>. De Mechelse Catechismus,
            1609. <em>Belang:</em> De Christelijke leer of de leer van
            Christus heeft het allergrootste belang omdat zij en zij
            alleen <em>ons een juist antwoord kan geven op de grote
            levensvragen</em> die noodzakelijk <em>elke mens</em> zich
            eens <em>moet stellen</em>: vanwaar kom ik? naar waar ga ik
            heen? wat heb ik hier te doen? Christus heeft gezegd: “Ik
            ben de Weg, de Waarheid en het Leven… Ik ben het Licht van
            de wereld.” Christus’ eeuwige waarheid zal ons leren hoe wij
            os leven hebben te gedragen om onze eindbestemming eens te
            kunnen bereiken.</em> <img src="resources/0100b.jpg">
            <em>Deze zaak is zo belangrijk dat zij het voorwerp van
            gelijk welke andere wetenschap ver overtreft, tegenover de
            godsdienst immers moet iedereen of hij het wil of niet
            stemming nemen.<br/>In welke mate moeten alle christen
            mensen kennis hebben van de christelijke leer? Er hangt veel
            af a) van de staat, het ambt van die christen mensen. Zo
            b.v. priester en onderwijzer die verplicht zijn de
            katholieke leer voort te leren, moeten er meer van weten dan
            andere lieden die daartoe niet gehouden zijn. b)
            bekwaamheid. <br/>Nota: de heidenen die nooit hoorden van de
            christelijke leer, moeten nochtans uit noodzaakelijkheid de
            hoofdwaarheden van de christelijke godsdienst kennen, t.t.z.
            de vier punten van het geloof. (zij moeten ook onderhouden
            de natuurwet en het gebod van het gebed.</em>
            <img src="resources/0100c.jpg"> <em><em>Gebedsplicht:</em>
            Wij zijn schepselen en moeten God bidden.
            <em>Samenvatting</em> van de christelijke leer (verdeling).
            De christelijke leer of catechismus wordt gewoonlijk
            ingedeeld in vijf delen: geloof, hoop, liefde, heilige
            Sacramenten, christelijke rechtvaardigheid. De eerste twee
            lessen van de catechismus dienen als <em>inleiding.</em> In
            de eerste les wordt er ons een begrip gegeven van de
            oorsprong van de christelijke leer en van haar belang voor
            alle mensen. Daarbij stelt zij drie grondwaarheden voor: 1ᵉ
            wat de mens is, 2ᵉ waartoe hij geschapen is, 3ᵉ welke de weg
            is om zijn einde te bereiken. De tweede les breidt uit over
            de mens, speciaal als discipel van Christus beschouwd. Om
            tot ons bovennatuurlijk einde te komen, moeten wij God
            dienen zoals Hij het wil, daartoe moeten wij God eerst op
            een bovennatuurlijke wijze kennen. Deze kennis wordt ons
            verschaft door het <em>geloof.</em> Door het geloof weten
            wij dat God ons goed is, vandaar dat wij naar Hem trachten
            door de <em>hoop.</em> Wij moeten niet enkel trachten naar
            God omdat hij ons goed is, maar omdat hij goed is in
            zichzelf, dit doen wij door de <em>Liefde.</em></em>
            <img src="resources/0100d.jpg"> <em>Om op een
            bovennatuurlijke wijze in God te kunnen geloven, hopen en
            beminnen, moeten wij bovennatuurlijke hoedanigheden en
            krachten verwerven, deze worden ons gegeven door de
            <em>sacramenten,</em> die ons het bovennatuurlijk leven
            geven, onderhouden, vermeerderen, teruggeven. Aldus leven is
            het goed doen en het kwaad vluchten of leven volgens de
            <em>christelijke rechtvaardigheid.</em> <br/>De mens is een
            redelijk schepsel Gods door God geschapen en voortdurend in
            bestaan gehouden uit loutere goedheid. De mens hoort dus
            helemaal toe aan God en het betaamt dat dienvolgens de
            mensen God dienen (Godsdienst).<br><em>De ziel:</em> Het
            bestaan van de ziel wordt door het mensdom in zijn geheel
            aanvaard. De oudste volken (verering van de doden), zowel
            als de hedendaagse geleerden zijn overtuigd van het bestaan
            van de ziel. Christus zelf heeft meer dan eens gesproken
            over de ziel: “Wat baat het de mens heel de wereld te winnen
            als hij het leven van de ziel verliest.” “Vreest niet
            diegene die wel het lichaam, maar niet de ziel doden, vreest
            veeleer die de ziel kan doen lijden in de hel.”</em>
            <img src="resources/0100e.jpg"> <em>De ziel van de mens is
            <em>onstoffelijk.</em> Inderdaad, A) <em>de Schrift</em>
            zegt dat God de mens gemaakt heeft naar zijn beeld en
            gelijkenis. Dit nu geldt eerst en vooral voor de ziel (God
            is onstoffelijk). Trouwens in het boek Prediker wordt gezegd
            (12:7) “De stof keert terug tot de aarde waaruit zij werd,
            en de geest keert terug tot God die hem gaf.”<br/>B) <em>Het
            verstand:</em> De ziel is onstoffelijk want zij beschikt
            over onstoffelijke vermogens. Nu die onstoffelijke vermogens
            kunnen onmogelijk voortkomen van het lichaam. Zoniet ging
            het uitwerksel zijn oorzaak te boven. Dus komen die
            onstoffelijke vermogens van de ziel, dus is de ziel zelf
            onstoffelijk, verhouding tussen uitwerksel en oorzaak. Heeft
            de mens onstoffelijke vermogens? Ja, en dit blijkt uit zijn
            onstoffelijke handelingen: <em>denken</em> en
            <em>willen.</em> Had hij immers geen onstoffelijke
            vermogens, hij kon ook geen onstoffelijke handelingen
            stellen. Welnu, wij <em>denken</em> over afgetrokken
            denkbeelden, die niet aldus in de stof voorkomen, b.v. over
            de barmhartigheid, rechtvaardigheid, onschuld, enz. Wij
            denken over zuivere onstoffelijke zelfstandigheden, als
            geesten. Wij kunnen denken aan ons eigen denken.</em>
            <img src="resources/0100f.jpg"> <em>Ons bewustzijn zegt ons
            zelf dat wij denken over het oneindige. Al deze
            onstoffelijke handelingen dwingen ons een onstoffelijk
            vermogen aan te nemen. <br/>Ook ons <em>willen</em>, ons
            streven naar hogere voldoeningen, die boven de stof staan,
            ja dikwijls tegen de stoffelijk eisen en belangen ingaan,
            dwingt ons een onstoffelijk vermogen te aanvaarden. Dit
            vermogen blijkt bovendien dikwijls vrij te handelen, d.i.
            zonder uitwendige of inwendige dwang te besluiten, terwijl
            wij volle bewustzijn hebben, dat wij ook het
            tegenovergestelde konden besloten hebben (het verstand duidt
            aan de wil de rede aan waarom hij zich zo of anders moet
            richten, dus vrij).<br/>Nota: 1) Bemerk dat de ziel voor
            haar werkingen de stoffelijke dingen en dus ook het lichaam
            nodig heeft. Daarom spreken wij van het lichaam, werktuig
            van de ziel (toepassing op de hersenen).<br/>2) De
            menselijke ziel is niet zuiver geestelijk zoals de engel. De
            ziel immers is bestemd om met het lichaam te worden
            verenigd. Zo zegt men juist dat de ziel is de zelfstandige
            vorm van de mens.<br/>3) Door zijn onstoffelijke ziel,
            waardoor hij begaafd is met verstand en vrije wil, verschilt
            de mens totaal van het dier.</em>
            <img src="resources/0100g.jpg"> <em>Het dier denkt niet,
            redeneert niet, het dier heeft geen taal, is niet vatbaar
            voor verstandelijke ontwikkeling, wetenschap, kunst, heeft
            geen begrip van zedelijk goed of kwaad, heeft geen vrije
            wil.<br/>De onsterfelijkheid<br/><em>Uit de Heilige
            Schrift:</em> Het is een hoofdpunt in Christus’ leer: na de
            dood leeft zowel de kwade als de goede voort, de ene in pijn
            en straf, de andere in geluk en beloning, dus volgens de
            veropenbaring sterft de ziel niet, v.b. heden nog zult ge
            met mij in het paradijs zijn; de rijke wrek en de arme
            Lazarus.<br/><em>Uit de rede:</em> De onsterfelijkheid van
            de ziel is een gevolg van de onstoffelijkheid. Zoals wij
            zagen is de redelijke ziel een denkend wezen en alsdusdanig
            onstoffelijk. Wat echter onstoffelijk is, is van natuur
            enkelvoudig (niet samengesteld). Wat van natuur enkelvoudig
            is, kan niet ontbonden of vernietigd worden, wat niet kan
            ontbonden worden, is onsterfelijk: dus is de ziel van natuur
            uit onsterfelijk.<br/>Zeker God door een bijzondere
            tussenkomst zou de ziel te niet doen (door niet in het
            bestaan te houden). Maar dit zal Hij niet doen omdat het
            tegen zijn wijsheid ware. Hij zelf immers het die de ziel
            van natuur uit onstoffelijk, dus onsterfelijk heeft gemaakd,
            dus…<br/>(Mijn ziel zal niet sterven met mijn lichaam, omdat
            mijn ziel niet afhangt van de veranderingen van mijn
            lichaam)</em> <img src="resources/0100h.jpg"> <em>Benevens
            dit wijsgerig gewijs voor de onsterfelijkheid van de ziel,
            kunnen wij ook nog enige degelijkse volkswijsheden aanhalen.
            1) De zucht naar voortleven, naar blijvend geluk, m.a.w. de
            zucht naar onsterfelijkheid die aangetroffen werd zowel bij
            de oudste volkeren als heden ten dage, die zucht kan niet
            ijdel zijn, dit ware immers tegen de wijsheid en de liefde
            van God (die zucht komt van God, dus was God tegen de
            mens).<br/>2) De rechtvaardigheid van God eist ook de
            onsterfelijkheid van de ziel: we stellen immers vast dat
            hier op aarde niet immer op voldoende wijze wordt beloond en
            gestraft. We stellen zelfs vast, dat de boze in rijkdom
            leeft en de deugdzame in armoede. Dit alles eist een ander
            leven, waar de rechtvaardige God aan ieder geeft naar
            werken.<br/>Nota: zeker door bijzondere tussenkomst zou God
            hun ziel vernietigen.</em> <img src="resources/0100i.jpg">
            <em><em>Besluit:</em> de ziel is onstoffelijk, een geest,
            dus onsterfelijk. Het lichaam is stof en as, dat weldra
            terugkeert tot de aarde, daaruit besluiten we dat in de mens
            het edele deel: de ziel en haar vermogens, verstand en wil,
            de bovenhand moet hebben op het lichaam met zijn zinnen en
            lusten. De ware orde is dus: weest meester over uw lichaam
            en weest geen slaaf, uw ziel, uw verstand moet gebieden en
            nooit uw lichaam of uw vlees. Daarom geef acht: “Wacht en
            bidt opdat gij niet in bekoring valt.”</em>
            <img src="resources/0100j.jpg"> <em>Hoe moeten wij het
            aanleggen om God trouw tot het einde van het leven te
            dienen? 1ᵉ <em>Het bijzondere is de staat van genade.</em>
            Door het gebed en de heilige Sacramenten moeten wij het
            genadeleven in ons brengen, bewaren, vermeerderen en
            desnoods terugwinnen. Vergeet immers niet: sterven buiten de
            staat van genade.<br/>2ᵉ <em>Al uw werken doen ter ere van
            God,</em> d.i. zodanig de dag beginnen dat al onze werken,
            zelfs de onverschilligsten, worden als een gebed voor
            God.<br/>3ᵉ <em>Streven naar volmaaktheid:</em> A) Het
            eerste hierin is <em>doen en goed doen wat men te doen
            heeft:</em> plichten van staat. B) Daarna door oefening van
            zelfbeheersing en versterving, <em>uit liefde tot God al uw
            krachten en vermogens in de dienst stellen die God van u
            vraagt.</em> Onmogelijk sterk in grote zaken als men het
            niet eerst is in de kleine. Die streeft naar volmaaktheid,
            komt niet alleen te staan voor verplichte zelfbeheersing,
            maar ook voor vrije zelfbeheersing, de versterving en dit
            zowel geestelijk als lichamelijk.</em> </span> V.
            <strong>Allerzaligste</strong>, dat is, meest dienstig tot
            het bekomen van het eeuwig geluk; want in godsdienstige
            zaken verstaan wij door Zaligheid het eeuwig geluk. –
            <strong>Wetendheden</strong>, d.i. kennissen.</p>
            <p>A. De allerzaligste onder alle wetendheden van de wereld
            is <strong>de Christelijke Leer:</strong> de leer
            voortkomende van Christus, de tweede persoon van de H.
            Drievuldigheid, voor ons mens geworden, — <strong>of de
            Catechismus:</strong> dit woord betekent uit zichzelf niets
            anders dan leer, maar is algemeen aangenomen om de
            uitmuntendste aller leren, namelijk, de <em>Christelijke
            Leer</em> aan te duiden.</p>
            <p>Aangezien de Christelijke Leer onder al de wetendheden
            van de wereld de belangrijkste en de voordeligste is om ons
            tot de zaligheid te brengen, zo moeten wij ook meer ijveren
            zorg hebben om de Catechismus, dan om alle andere
            wetenschappen aan te leren.</p>
            <h1 id="wat-heet-gij-de-christelijke-leer">Wat heet gij de
            Christelijke Leer?</h1>
            <h2
            id="het-kort-begrip-van-hetgene-dat-christus-geleerd-heeft-en-alle-christenen-moeten-weten-of-doen-om-zalig-te-worden">Het
            kort begrip van hetgene dat Christus geleerd heeft, en alle
            Christenen moeten weten of doen om zalig te worden</h2>
            <p>A. <strong>Het kort begrip:</strong> de bondige inhoud,
            de bondige verzameling <strong>van hetgene dat Christus
            geleerd heeft:</strong> van geheel de Openbaring (zie <a
            href="les-03.html#wat-is-het-geloof">3ᵉ les, 1ᵉ v.</a>), die
            de tweede persoon van de H. Drievuldigheid, voor ons mens
            geworden, in Gods naam aan het mensdom is komen doen. Die
            Openbaring leert ons hetgene <strong>alle Christenen moeten
            weten of doen om zalig te worden.</strong></p>
            <p>Men merke hier op: 1° dat niet enkel de
            <em>Christenen</em> verplicht zijn de Christelijke Leer te
            kennen: <em>alle</em> mensen moeten, na de prediking van
            Christus’ Openbaring gehoord te hebben, Christenen worden,
            en zó zijn <em>allen</em> gehouden de Christelijke Leer te
            kennen; 2° dat de Catechismus zegt; weten <em>of</em> doen,
            en niet, weten <em>en</em> doen, omdat er enige punten zijn
            die wij enkel moeten <em>weten,</em> b.v.‚ <em>dat er maar
            één God is en drie goddelijke personen,</em> en andere,
            zoals <em>eert vader en moeder</em> die wij moeten
            <em>weten</em> en ook <em>doen.</em></p>
            <h1
            id="wie-heeft-de-christelijke-leer-eerst-in-de-wereld-gebracht">Wie
            heeft de Christelijke Leer eerst in de wereld gebracht?</h1>
            <h2
            id="a.-christus-zelf-heeft-deze-eerst-geleerd-en-de-apostelen-hebben-ze-alom-verkondigd">A.
            Christus zelf heeft deze eerst geleerd, en de Apostelen
            hebben ze alom verkondigd</h2>
            <p>A. <strong>Christus zelf heeft deze eerst
            geleerd</strong>: eerst zijn leer gepredikt, en dan in
            Palestina, het land van de Joden, omdat het joodse volk, van
            Abraham’s roep af‚ bestemd was, om zijn komst te bereiden.
            Hij heeft de goddelijkheid van zijn zending bewezen door
            menigvuldige voorzeggingen en mirakelen, in het bijzonder
            door de voorzegging en het mirakel van zijn verrijzenis. De
            mirakelen en de voorzeggingen, aangezien zij slechts door
            Gods bijzondere hulp kunnen gedaan worden, zijn noodzakelijk
            onwederlegbare bewijzen, dat de veropenbaring, voor dewelke
            zij gedaan worden, wezenlijk van God komt. <strong>En de
            Apostelen hebben ze alom verkondigd</strong>:
            <em>Apostel</em> wil eigenlijk zeggen <em>zendeling</em>, en
            onder de naam van Apostel verstaat men hier de twaalf
            geloofszendelingen door Christus gekozen, ook de H. Mathias:
            in de plaats van Judas aangesteld, en de H. Paulus later, op
            een buitengewone wijze tot het apostelschap geroepen. Deze
            hebben dus, na Christus, zijn leer gepredikt, en dat niet
            uitsluitend in het land van de joden, maar alom, d.i.,
            overal, geheel de wereld dóór.</p>
            <h1
            id="hoeveel-delen-zijn-er-van-de-christelijke-leer">Hoeveel
            delen zijn er van de Christelijke Leer?</h1>
            <h2
            id="vijf-principale-te-weten-het-eerste-sprekende-van-het-geloof-het-tweede-van-de-hoop-het-derde-van-de-liefde-het-vierde-van-de-zeven-sacramenten-het-vijfde-van-de-christelijke-rechtvaardigheid">Vijf
            principale, te weten: het eerste, sprekende van het Geloof;
            het tweede, van de Hoop; het derde, van de Liefde; het
            vierde, van de Zeven Sacramenten; het vijfde, van de
            Christelijke Rechtvaardigheid</h2>
            <p>A. Van de <strong>vijf principale</strong> of voorname
            delen van de Christelijke Leer spreekt dus:</p>
            <p><strong>Het eerste, van het Geloof:</strong> van onze
            plicht van Christus’ leer door het <em>Geloof</em> aan te
            nemen, en van de waarheden welke die leer bevat;</p>
            <p><strong>Het tweede, van de Hoop:</strong> van onze plicht
            van te <em>verzoeken</em>, en te <em>verwachten</em> de hulp
            en het loon, die Christus beloofd heeft aan degenen die,
            volgens zijn leer, God willen dienen;</p>
            <p><strong>Het derde, van de Liefde:</strong> van de manier
            waarop wij volgens Christus’ leer, God moeten
            <em>beminnen</em>, en van hetgeen wij moeten doen of laten
            om Hem te beminnen;</p>
            <p><strong>Het vierde, van de Zeven Sacramenten:</strong>
            van de zeven uitwendige middelen die door Christus ingesteld
            zijn, en ons de hoedanigheden en krachten verschaffen om,
            gelijk God het vraagt, niet enkel als redelijke schepselen,
            maar als aangenomen kinderen Gods, in Hem te kunnen geloven,
            op Hem te kunnen hopen, en Hem te kunnen beminnen;</p>
            <p><strong>Het vijfde, van de Christelijke
            Rechtvaardigheid:</strong> van de staat van degenen die
            geloven, hopen, beminnen en de HH. Sacramenten ontvangen,
            gelijk Christus’ leer dat voorschrijft: <em>Christelijke
            Rechtvaardigheid</em> betekent immers die staat, waarin de
            mens, volgens Christus’ leer, juist zó is gelijk God het
            wil.</p>
            <p>Deze vijf delen zijn zeer natuurlijk met elkander
            verbonden: immers, om God te dienen, moet men vooreerst Hem
            kennen, en, om Hem te kennen, moet men, ingeval dat hij een
            Openbaring gedaan heeft, in Hem geloven; ten tweede, hulp en
            loon van Hem hopen, want, zonder die hoop, zou men Hem niet
            kunnen dienen; ten derde, Hem beminnen of metterdaad willen
            dienen: ten vierde, die hoedanigheden en krachten aanwinnen,
            die tot zijn dienst vereist zijn; ten vijfde, een goed
            gedacht hebben van geheel die staat, waarin men God trouw
            dient, te weten, van de Christelijke Rechtvaardigheid.</p>
            <h1 id="wat-is-de-mens">Wat is de mens?</h1>
            <h2
            id="een-redelijk-schepsel-gods-hebbende-een-onsterfelijke-ziel-en-een-sterfelijk-lichaam">Een
            redelijk schepsel Gods, hebbende een onsterfelijke ziel en
            een sterfelijk lichaam</h2>
            <p>A. De mens is <strong>een schepsel Gods:</strong> een
            wezen door God van niet gemaakt; een <em>redelijk</em>
            schepsel Gods: een schepsel Gods met rede en verstand
            begaafd, en hierdoor overtreft de mens al de andere soorten
            van aardse schepselen: de levenloze dingen, die uitsluitend
            <em>zijn;</em> de planten, die <em>zijn</em> en
            <em>leven;</em> en de dieren, die <em>zijn,</em>
            <em>leven</em> en <em>gevoelen;</em> <strong>hebbende een
            onsterfelijke ziel en een sterfelijk lichaam:</strong> de
            mens dus bestaat uit twee delen: 1° uit een onsterfelijke
            ziel en 2° uit een sterfelijk lichaam.</p>
            <p>De <em>ziel</em> is een geest en is bijgevolg
            onzichtbaar: ’t is door haar dat wij verstaan en willen. Zij
            is <em>onsterfelijk,</em> d. ì. zij zal nooit sterven, noch
            als het lichaam de dood ondergaat, noch later.</p>
            <p>Het <em>lichaam</em> is het stoffelijk en zichtbaar deel
            van de mens, dat met de vijf zintuigen begaafd is. Het is
            <em>sterfelijk</em> d.i. het zal door de dood ontbonden en
            van de ziel gescheiden worden.</p>
            <h1 id="tot-wat-einde-is-de-mens-geschapen">Tot wat einde is
            de mens geschapen?</h1>
            <h2
            id="om-in-dit-leven-god-te-dienen-en-namaals-eeuwig-hem-te-aanschouwen">Om
            in dit leven God te dienen, en namaals eeuwig Hem te
            aanschouwen</h2>
            <p>V. De zin is: waartoe is de mens door God, die hem
            geschapen heeft, bestemd?</p>
            <p>A. De Catechismus duidt hem een <em>dubbel</em> einde
            aan:</p>
            <p>1° <strong>In dit leven</strong> is zijn einde
            <strong>God te dienen:</strong> de wil Gods te volbrengen
            met het goed te doen en het kwaad te vluchten.</p>
            <p>2° <strong>namaals</strong>, d.i. na dit leven, is zijn
            einde <strong>God eeuwig te aanschouwen:</strong> de
            goddelijke natuur aanschijn aan aanschijn tot in eeuwigheid
            te zien, wat een zo verhevene zaak is, dat daarin het geluk
            van God zelf bestaat.</p>
            <h1
            id="wat-is-de-mens-van-node-om-tot-zijn-einde-de-komen">Wat
            is de mens van node om tot zijn einde de komen?</h1>
            <h2
            id="dat-hij-god-kenne-god-beminne-en-trouw-tot-het-einde-van-zijn-levens-diene">Dat
            hij God kenne, God beminne en trouw tot het einde van zijn
            levens diene</h2>
            <p>A. Dus om in dit leven God te dienen en Hem namaals
            eeuwig te mogen aanschouwen moet de mens:</p>
            <p>1° <strong>God kennen:</strong> weten, met Christus’ leer
            door het Geloof aan te nemen, hetgeen God nopens Zich zelf
            en nopens de dienst die Hij van ons vraagt, geopenbaard
            heeft;</p>
            <p>2° <strong>God beminnen:</strong> God goed willen en
            bijgevolg al zijn geboden zoeken te onderhouden;</p>
            <p>3° <strong>Hem trouw tot het einde van zijn levens
            dienen:</strong> Gods geboden geheel het leven dóór tot het
            ogenblik van de dood metterdaad onderhouden</p>
            <h3 id="aanmerking">Aanmerking</h3>
            <p>Dat Christus ons waarlijk gesproken heeft <em>in Gods
            naam</em> rust op de volgende onwederlegbare redenen:</p>
            <p>Niemand, kan loochenen dat een Zaligmaker, van God
            gezonden, meermaals voorzegd is geweest gedurende geheel het
            tijdstip, tussen de val van Adam en Christus’ komst
            verlopen; en Christus zelf heeft, tot bevestiging van zijn
            zending, veel voorzeggingen gedaan. De boeken liggen daar,
            en niemand kan ze meer loochenen dan de zon, of de maan, die
            wij vóór ogen zien. Welnu, al die voorzeggingen zijn vervuld
            in Christus en in zijn Kerk die sedert bijna 19 eeuwen
            bestaat. Kan er een klaarder bewijs van Christus’ goddelijke
            zending uitgedacht worden? (Zie H. Geschiedenis.)</p>
            <p>Daarenboven heeft Christus in zijn leven tot bevestiging
            van zijn zending gedurig allerhande mirakelen gedaan:
            ziekten van alle slag genas Hij met een woord, Hij
            veranderde de natuur van de zaken, gebood aan de boze
            geesten, deed de doden opstaan, en verrees zelf uit het
            graf. Hij stelde een Kerk in, haar belovende dat zij tot het
            einde van de eeuwen zou bestaan, en haar heerschappij tot
            alle natiën en landen uitstrekken; en wij zien die Kerk
            sedert 19 eeuwen altijd staan, terwijl alles in de wereld
            gedurig valt; wij zien ze zich altijd uitstrekken, terwijl
            alles op aarde zich verdeelt; wij zien ze altijd heilig,
            terwijl in aardse zaken en instellingen alles bederft; wij
            zien ze altijd dezelfde terwijl op aarde alles verandert. Is
            er wel een groter en voor alle ogen klaarblijkender mirakel
            dan die Kerk?</p>
            <p>Voorzeggingen en mirakelen kunnen door God alleen gedaan
            worden; en bijgevolg wanneer zij geschieden tot bevestiging
            van een leer of zending, zijn zij er een onwederleghaar
            bewijs van. Christus’ leer dus, door al die voorzeggingen en
            mirakelen, die zich van ’t begin van de wereld tot heden toe
            uitstrekken, bevestigd, is ten klaarste als Gods leer
            bewezen.</p>
            <h3 id="vragen">VRAGEN</h3>
            <p>Welke zijn de hoofdpunten van deze les? — Wat onderzoekt
            de Catechismus nopens ieder van die punten?</p>
            <ol type="1">
            <li><p>Wat betekent het woord <em>allerzaligste?</em> —
            Waarom? — Wat betekenen de woorden <em>Christelijke
            Leer</em> en <em>Catechismus?</em> — Wat besluit moeten wij
            trekken uit de kennis van de belangrijkheid van de
            Christelijke Leer?</p></li>
            <li><p>Is de Catechismus een breedvoerige leer? — Waarvan is
            hij een kort begrip? — Wat leert ons in ’t algemeen de
            Openbaring door Christus gedaan? — Moeten de Christenen
            alleen die Openbaring kennen? — Waarom zegt de Catechismus:
            <em>weten of doen</em>, en niet: <em>weten en
            doen?</em></p></li>
            <li><p>Waar heeft Christus zijn leer gepredikt; hoe heeft
            Hij die bevestigd? — Waarom heeft Hij tot zijn prediking het
            land van de Joden verkozen? — Door wie en waar is de
            Christelijke Leer na Christus gepredikt geweest? — Wie zijn
            de Apostelen?</p></li>
            <li><p>Waarvan spreekt het 1ᵉ, het 2ᵉ, het 3ᵉ, het 4ᵉ en het
            5ᵉ deel van de Catechismus? — Geef over ’t onderwerp van elk
            deel een korte verklaring. — Hoe zijn die vijf delen met
            elkander verbonden?</p></li>
            <li><p>Welken oorsprong heeft de mens? — Welk schepsel Gods
            is hij? — Welke andere soorten van schepselen overtreft de
            mens door zijn rede? — Uit welke delen bestaat de mens? —
            Wat is de ziel en wat doen wij door haar? — Wat betekent
            hier het woord <em>onsterfelijk?</em> — Welke zijn de
            hoedanigheden van het menselijk lichaam? — Wat drukt de
            Catechismus uit als hij zegt dat het lichaam
            <em>sterfelijk</em> is?</p></li>
            <li><p>Welk is de zin van de vraag: <em>tot wat einde is de
            mens geschapen?</em> — Welk is het einde van de mens <em>in
            dit leven?</em> — Welk is zijn einde <em>na dit leven?</em>
            — Wat is <em>God aanschouwen</em>, en hoe groot is dit
            geluk?</p></li>
            <li><p>Hoeveel dingen zijn er vereist opdat de mens God hier
            in dit leven diene, en naraals eeuwig moge aanschouwen? —
            Wat betekenen de woorden: <em>dat hij God kenne?</em> — Wat
            is <em>God beminnen?</em> — Wat is <em>God trouw tot het
            einde van zijn levens dienen?</em></p></li>
            </ol>
    </section>
  </article>
  <footer>
    <p class="bottom-line-1"><a href="les-02.html">TWEEDE LES. Van de Christen mens en het Kruisteken</a></p>
    <p class="bottom-line-1"><a href="tafel.html">INHOUDSTAFEL</a> – <a href="boek.html">BESTEL</a></p>
  </footer>
</body>
</html>
