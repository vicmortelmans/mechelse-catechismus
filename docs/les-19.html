<!DOCTYPE html>
<html xmlns="http://www.w3.org/1999/xhtml" lang="nl" xml:lang="nl">
<head>
  <meta charset="utf-8" />
  <meta name="viewport" content="width=device-width, initial-scale=1.0, user-scalable=yes" />
  <title>Van de eer en aanroeping van de H. Maagd Maria</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="resources/tufte.css" />
  <link rel="stylesheet" href="resources/mc.css" />
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=G-9K3ZPTT2NZ"></script>
    <script>
        window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'G-9K3ZPTT2NZ');
  </script>
</head>
<body>
  <header>
    <p class="bottom-line-1"><a href="tafel.html">INHOUDSTAFEL</a> – <a href="verantwoording.html">VERANTWOORDING</a></p>
  </header>
  <article>
    <section>
      <p class="top-line-1">BEKNOPTE VERKLARING</p>
      <p class="top-line-2">van de</p>
      <p class="top-line-3">MECHELSE CATECHISMUS</p>
      <p class="top-line-4">ten gebruike van het middelbaar onderwijs</p>
            <p class="part">TWEEDE DEEL</p>
      <p class="part">–</p>
                  <h1 class="title">NEGENTIENDE LES</h1>
                  <p class="subtitle">Van de eer en aanroeping van de H.
Maagd Maria</p>
            <table>
            <tr>
            <td rowspan="2" colspan="5">
            <strong>1. De plaats waar de H. Maagd nu is</strong>
            </td>
            <td rowspan="2" class="accolade">
            </td>
            <td>
            <em><a href="#waar-is-onze-lieve-vrouw-nu">Waar is Onze
            Lieve Vrouw nu?</a></em>
            </td>
            </tr>
            <tr>
            <td>
            <em><a href="#is-de-heilige-maagd-in-de-kerken-niet">Is de
            Heilige Maagd in de kerken niet?</a></em>
            </td>
            </tr>
            <tr>
            <td colspan="6">
            <strong>2. De manier op dewelke de H. Maagd ons
            helpt</strong>
            </td>
            <td>
            <em><a href="#in-wat-manier-helpt-ons-de-heilige-maagd">In
            wat manier helpt ons de Heilige Maagd?</a></em>
            </td>
            </tr>
            <tr>
            <td rowspan="4">
            <strong>3. De manier om met vrucht Maria te eren en te
            aanroepen</strong>
            </td>
            <td rowspan="4" class="accolade">
            </td>
            <td rowspan="4">
            <em><a
            href="#wat-middel-weet-gij-om-te-verkrijgen-door-onze-lieve-vrouw-hetgene-gij-van-doen-hebt">Om
            door Onze Lieve Vrouw te verkrijgen, hetgene wij van doen
            hebben, moeten wij haar dikwijls en godvruchtig aanroepen,
            zeggende het Wees Gegroet en andere gebeden</a></em>
            </td>
            <td rowspan="4" class="accolade">
            </td>
            <td colspan="2">
            </td>
            <td>
            <em><a
            href="#hoe-zal-ik-mijn-gebed-allerbest-aangenaam-maken-aan-de-heilige-maagd">Hoe
            zal ik mijn gebed allerbest aangenaam maken aan de H.
            Maagd?</a></em>
            </td>
            </tr>
            <tr>
            <td rowspan="3">
            Het Rozenhoedje, ’t welke een bijzonder gebed is om Maria te
            eren en te aanroepen
            </td>
            <td rowspan="3" class="accolade">
            </td>
            <td>
            <em><a
            href="#mishaagt-aan-god-of-aan-maria-de-manier-van-enige-gebeden-dikwijls-te-herhalen-gelijk-wij-doen-lezende-het-rozenhoedje">Mishaagt
            aan God of aan Maria de manier van enige gebeden dikwijls te
            herhalen, gelijk wij doen lezende het Rozenhoedje?</a></em>
            </td>
            </tr>
            <tr>
            <td>
            <em><a
            href="#wat-kracht-is-er-in-de-tekenen-of-kralen-van-het-rozenhoedje">Wat
            kracht is er in de tekenen of kralen van het
            Rozenhoedje?</a></em>
            </td>
            </tr>
            <tr>
            <td>
            <em><a
            href="#is-er-bijgeloof-gelegen-in-het-getal-van-het-rozenhoedje">Is
            er bijgeloof gelegen in het getal van het
            Rozenhoedje?</a></em>
            </td>
            </tr>
            </table>
            <p><span class="marginnote"> <img src="resources/1900a.jpg">
            <em>Sprekende over het weesgegroet en over O.L.V. wil de
            catechismus nu nog meer zeggen over de voorrechten van
            Maria. Ongetwijfeld ligt hier ook een apologetische
            bezorgdheid aan de grondslag van deze verhandeling. Deze les
            over de eredienst van O.L.V. zou even goed passen in het
            kader van de les over het eerste gebod.</em> </span> In de
            voorgaande les heeft de Catechismus gesproken van een
            bijzonder gebed tot Maria, te weten, van het Wees Gegroet;
            nu handelt hij van de eer en aanroeping van Maria in ’t
            algemeen, en wel omdat haar verering een grote middel is ter
            zaligheid.</p>
            <h1 id="waar-is-onze-lieve-vrouw-nu">Waar is Onze Lieve
            Vrouw nu?</h1>
            <h2
            id="zij-is-met-ziel-en-lichaam-in-de-hemel-verheven-boven-alle-schepselen">Zij
            is met ziel en lichaam in de hemel verheven boven alle
            schepselen</h2>
            <p><span class="marginnote"> <img src="resources/1901a.jpg">
            <em>De dood is een van de gevolgen van de erfzonde. Maria de
            onbevlekte ontvangenis moest dus niet sterven. Doch om
            gelijkvormig te worden aan haar zoon, heeft zij de dood
            ondergaan (dus niet als straf voor de zonden). Omdat Maria
            aanstonds overging tot het Leven, noemt men haar dood
            dikwijls een ontslapen, een overgang, een eengang. Voor de
            hemelvaart van Maria gelden de volgende redenen: 1ᵉ Als
            <em>medeverlosseres</em> heeft Maria moeten deelnemen ook in
            Christus’ volkomen zegepraal over de dood. Ook hierin de
            opstanding uit de dood en de daaropvolgende verheerlijking
            is het lot van de zoon en dit van de moeder van de verlosser
            en van de medeverlosseres, van de nieuwe Adam en van de
            nieuwe Eva, onafscheidbaar geweest.<br/>Merk ook op dat het
            <em>lichaam</em> van Maria dat nooit de zonde had gekend aan
            het bederf niet mocht worden prijsgegeven, daarom werd ook
            Maria’s lichaam met ziel verenigd aanstonds ten hemel
            opgenomen.</em> <img src="resources/1901b.jpg"> <em>De
            geschiedkundige bewijzen voor Maria’s hemelvaart zijn een
            derde reden. Nochtans omowille van het gebrek aan totale
            overeenstemming in de geschiedkundige bronnen, steunen wij
            op deze reden het minst. Maria’s hemelvaart staat niet in de
            heilige Schrift. Wel in de Traditie. Verschil: sommigen
            zeggen dat Maria gestorven is te Efese (om dat daar Johannes
            woonde) of te Jeruzalem (de Apostelen waren aanwezig, Thomas
            afwezig?). Maria was ongeveer 72 jaar. Maria’s lichaam werd
            begraven, het graf werd leeg gevonden als men het opende met
            een sterke rozengeur. Ten Hemel <em>Opname.</em><br/>I.
            Beelden van Maria<br/>Het oudste beeld van Maria is het
            Orantebeeld. Het 2ᵉ beeld Maria zittende in haar hart een
            ronde en daarin het kindje Jezus. Dan het Byzantijnse beeld.
            Romaanse beelden. Gotische beelden.</em>
            <img src="resources/1901c.jpg"> <em>Renaissance
            (zwieren-zwaaien). Moderne (Lourdesstijl) dan van Maria
            Laach (Beuron). Laatste moderne beelden.<br/>II. Reliquieën.
            Geen rechtstreekst, wel onrechtstreekse. De meeste zijn
            totaal onrechtstreeks, t.t.z. van de plaats waar wij gewoond
            heeft of waar zij verschenen is.<br/>Maria’s
            eredienst<br/>I. Gebeden tot Maria: 1) Weesgegroet. 2)
            Angelus. 3) Rozenhoedje, -krans. 4) Litanie van O.L.V. 5)
            Liturgische gebeden: a) getijden, b) magnificat, c)
            liturgische gezangen aangepast aan de tijd: 1) van de Advent
            tot Lichtmis: Alma Redemptoris, 2) van Lichtmis tot Pasen:
            Ave Regina, 3) Paastijd: Regina Cœli, 4) H. Drievuldigheid
            tot Advent: Salve Regina. Speciale zangen tot Maria: Ave
            Maris Stella, Stabat Mater.<br/>II. Heilige Missen en
            Novenen ter ere van Maria om Maria’s voorspraak te
            gebeden.</em> </span> V. Waar is Maria, de Moeder van
            Christus, sedert haar dood?</p>
            <p>A. <strong>Zij is in de hemel,</strong> en dat 1°
            <strong>met ziel en lichaam:</strong> dus niet gelijk de
            andere Heiligen, die daar alleen met hun ziel zijn, en er
            slechts na het Laatste Oordeel met hun lichaam zullen
            binnentreden; 2° <strong>verheven boven alle
            schepselen:</strong> al de Engelen en Heiligen in glorie
            overtreffende.</p>
            <p>Onze Lieve Vrouw is in de hemel met ziel en lichaam,
            omdat zij met de gans bijzondere waardigheid van Moeder Gods
            bekleed is; zij is daar verheven boven alle schepselen,
            omdat zij, gedurende haar leven, deze allen in heiligheid en
            verdiensten overtroffen heeft.</p>
            <h1 id="is-de-heilige-maagd-in-de-kerken-niet">Is de Heilige
            Maagd in de kerken niet?</h1>
            <h2
            id="in-de-kerken-zijn-maar-haar-beelden-en-gedachtenissen">In
            de kerken zijn maar haar beelden en gedachtenissen</h2>
            <p>V. Is de H. Maagd in de kerken niet wezenlijk of
            persoonlijk tegenwoordig, gelijk Christus daar is in het H.
            Sacrament?</p>
            <p>A. Zij is daar niet zo tegenwoordig: <strong>in de kerken
            zijn maar — haar beelden:</strong> schilderijen of
            standbeelden die haar voorstellen, — <strong>en
            gedachtenissen:</strong> en andere voorwerpen die onze
            aandacht op haar trekken, zoals reliquieëen van haar kleren,
            van haar woning, van de dingen die zij in verschijningen
            aangeraakt heeft, enz.</p>
            <h1 id="in-wat-manier-helpt-ons-de-heilige-maagd">In wat
            manier helpt ons de Heilige Maagd?</h1>
            <h2
            id="door-haar-verdiensten-en-gebeden-die-zij-god-voor-ons-opdraagt">Door
            haar verdiensten en gebeden, die zij God voor ons
            opdraagt</h2>
            <p>A. De H. Maagd kan ons helpen, niet gelijk God, door
            eigen macht, maar op de <em>twee</em> volgende wijzen:</p>
            <p>1° <strong>Door haar verdiensten:</strong> door de
            verdienstelijke werken die zij <em>op deze wereld</em>
            volbracht heeft; want, sedert haar dood, kan zij niets meer
            verdienen. Uit die verdienstelijke werken kan ons enkel de
            vrucht van voldoening toegepast worden; de twee andere
            vruchten, namelijk die van smeeking en de vermeerdering van
            de heiligmakende genade heeft de H. Maagd zelve genoten.
            Hare voldoeningen worden ons toegepast óf rechtstreeks op
            haar vraag, óf door de aflaten. (<a
            href="les-13.html#hebben-wij-in-dit-leven-iets-gemeens-met-de-heiligen-in-de-hemel">13ᵉ
            les, v. 2, 3 en 4.</a> — <a
            href="les-16.html#welke-middelen-zijn-er-om-te-verkrijgen-hetgene-wij-hopen">16ᵉ
            les, v. 2.</a>)</p>
            <p>2° <strong>Door haar gebeden die zij God voor ons
            opdraagt:</strong> door de samenspraken die zij met God in
            de hemel heeft, waarin zij van Hem allerhande gunsten voor
            ons vraagt. Ongetwijfeld wordt de H. Maagd veel zekerder
            verhoord dan al de andere Heiligen, om reden van haar
            bijzondere heiligheid alsmede van haar titel van Moeder
            Gods; haar voorspraak heeft zelfs zoveel kracht, dat zij uit
            die hoofde almachtig genoemd wordt.</p>
            <h1
            id="wat-middel-weet-gij-om-te-verkrijgen-door-onze-lieve-vrouw-hetgene-gij-van-doen-hebt">Wat
            middel weet gij om te verkrijgen door Onze Lieve Vrouw,
            hetgene gij van doen hebt?</h1>
            <h2
            id="haar-dikwijls-en-godvruchtig-te-aanroepen-zeggende-de-wees-gegroet-en-andere-gebeden.">Haar
            dikwijls en godvruchtig te aanroepen, zeggende de <em>Wees
            Gegroet</em> en andere gebeden.</h2>
            <p><span class="marginnote"> <img src="resources/1904a.jpg">
            <em>3) De dag, de maand, de feestdagen vieren. 4) De
            beelden, medailles, reliquieën van O.L.Vrouw vieren. 5) Het
            schapulier of kleed van Maria dragen. 6) Bedevaarten
            ondernemen naar Maria’s genadeoord. 7) De congregaties,
            broederschappen van Maria steunen, verspreiden (benevens de
            congregaties nog de broederschappen van Maria’s eer). 8) De
            bijzondere godsvrucht tot Maria nog genoemd De Ware
            Godsvrucht, volgens de zalige Grignion de Montfort.</em>
            </span> A. De middel om door Onze Lieve Vrouw te verkrijgen
            hetgene wij van doen hebben, is <strong>haar te
            aanroepen:</strong> haar te erkennen als verheven zijnde
            boven alle schepselen, diensvolgens als koningin van hemel
            en aarde, en haar te smeken om voor óns te willen bidden, Om
            door dit aanroepen van Maria veel vrucht te bekomen, is het
            niet genoeg het van tijd tot tijd eens te doen; wij moeten
            het — <strong>dikwijls:</strong> dagelijks en zelfs
            meermaals daags, en <strong>godvruchtig:</strong> met
            bereidwilligheid en derhalve met eerbiedigheid en
            aandachtigheid doen, <strong>zeggende het Wees
            Gegroet:</strong> dit gebed is, onder opzicht van oorsprong
            zowel als van inhoud, het volmaaktste <em>om Maria te
            aanroepen:</em> zijn edele oorsprong hebben wij reeds in de
            3ᵉ vraag van de voorgaande les leren kennen, en, wat de
            inhoud aangaat, het drukt de grootste eretitels van Maria
            uit, en vraagt dat zij ons nu en in het uur van de dood zou
            bijstaan; — <strong>en andere gebeden,</strong> Maria
            bijzonder aangenaam, zoals bare litanie en haar kerkelijk
            officie.</p>
            <h1
            id="hoe-zal-ik-mijn-gebed-allerbest-aangenaam-maken-aan-de-heilige-maagd">Hoe
            zal ik mijn gebed allerbest aangenaam maken aan de Heilige
            Maagd?</h1>
            <h2
            id="voegende-bij-het-gebed-enige-goede-werken-tot-haar-eer-als-vasten-bedevaarten-en-andere-diergelijke">Voegende
            bij het gebed enige goede werken tot haar eer, als vasten,
            bedevaarten en andere diergelijke</h2>
            <p><span class="marginnote"> <img src="resources/1905a.jpg">
            <em>Wat zijn bedevaarten<br/>Het zijn Godvruchtige bezoeken
            naar (verwijderde) geheiligde plaatsen ofwel om van God of
            van een daar vereerde heilige gunsten af te smeken, ofwel om
            dank te zeggen, ofwel uit geest van boete.<br/>Waarom is de
            bedevaart verdienstelijk. De grote moeite uit liefde tot
            God. Een akte van gebed en betrouwen. Het is een akte van
            groot geloof, geen menselijke opzicht in de bedevaartplaats.
            Vele van de plaatsen zin met grote aflaten verrijkt.
            Niettegenstaande dit alles kunnen sommige bedevaarten
            ontaarden tot misdaden. <br/>Enige voorname
            bedevaarten.<br/>De oudste bedevaarten zijn die naar het
            Heilig Land, naar het graf van Jezus Christus, Petrus en
            Paulus te Rome, naar Sint Jacob van Compostella in Spanje,
            naar de Heilige Driekoningen te Keulen, naar het Heilig
            Bloed te Brugge, naar Sint Martinus te Tours. Beroemd zijn
            de volgende Mariabedevaarten: O.L.V. Kevelaar in Duitsland,
            O.L.V. Einsiedeln in Zwitserland, O.L.V. Mariazell in
            Oostenrijk, Loreto in Italië, Montserrat in Spanje, Notre
            Dame de la Salette in Frankrijk, Lourdes in Frankrijk, Notre
            Dame de la Garde in Marseille.</em>
            <img src="resources/1905b.jpg"> <em>Sittard in Nederland.
            O.L.V. van Kazan in Rusland. O.L.V. van Częstochowa in
            Polen. O.L.V. van Guadalupe in Mexico. O.L.V. van Fatima in
            Portugal. O.L.V. van Luján in Argentinië. Oostakker, Halle,
            Scherpenheuvel, Dadizele, Bauraing, Banneux.</em> </span> A.
            <strong>Voegende bij het gebed enige goede werken — tot haar
            eer,</strong> dat is, tot voldoening van haar begeerte, de
            enige die zij heeft, van de geboden en raden Gods te zien
            volgen; dit inzicht immers strekt tot haar eer, daar men
            daardoor haar heiligheid en verhevenheid erkent en zich aan
            haar onderwerpt. Goede werken die men ter ere van de H.
            Maagd kan doen, zijn b.v. <strong>vasten,</strong> waaronder
            men niet uitsluitend het eigenlijk vasten, gelijk de H. Kerk
            het voorschrijft, maar ook alle versterving te verstaan
            heeft die men zich vrijwillig oplegt, of ten minste
            goedwillig aanvaardt; — <strong>bedevaarten:</strong>
            heilige reizen tot afgelegen plaatsen, waar God, de H. Maagd
            of de Heiligen op een bijzondere wijze geëerd worden; —
            <strong>en andere diergelijke,</strong> zoals te biechten
            gaan, ter ere van de H. Maagd licht ontsteken, en zelfs al
            onze goede en betamelijke werken, als wij ze doen met het
            inzicht van de wil Gods te volbrengen.</p>
            <h1
            id="mishaagt-aan-god-of-aan-maria-de-manier-van-enige-gebeden-dikwijls-te-herhalen-gelijk-wij-doen-lezende-het-rozenhoedje">Mishaagt
            aan God of aan Maria de manier van enige gebeden dikwijls te
            herhalen, gelijk wij doen lezende het Rozenhoedje?</h1>
            <h2
            id="geenszins-want-christus-heeft-ons-geleerd-te-volharden-in-het-roepen-en-kloppen-om-te-verkrijgen-hetgeen-wij-begeren">Geenszins;
            want Christus heeft ons geleerd te volharden in het roepen
            en kloppen om te verkrijgen hetgeen wij begeren</h2>
            <p>V. Het <strong>Rozenhoedje</strong> of
            <strong>Rozenkrans,</strong> een gebed door de H. Dominicus
            ingevoerd, door de H. Kerk goedgekeurd en de gelovigen
            levendig aanbevolen, bestaat 1° uit vijftien tientjes of
            vijftienmaal één <em>Onze Vader</em> met tien <em>Wees
            Gegroeten</em> en één <em>Glorie zij de Vader, de Zoon en de
            H. Geest;</em> 2° uit een korte overweging, bij ieder
            tientje, over een van de zogenoemde vijf blijde, vijf droeve
            en vijf glorieuze mysteriën van onze verlossing. De
            verzameling van die gebeden heet <em>Rozenhoedje</em> of
            <em>Rozenkrans,</em> omdat zij als ’t ware een kroon van
            rozen uitmaakt, die wij Maria aanbieden. Het Rozenhoedje
            heet ook <em>Paternoster</em> omdat de Pater Noster of Onze
            Vader er het waardigste deel van is.</p>
            <p>Gewoonlijk bidt men van de helen Rozenkrans enkel een
            derde deel, bestaande óf uit de vijf blijde, óf uit de vijf
            droeve, óf uit de vijf glorieuze mysteriën.</p>
            <p>De Catechismus vraagt of de Rozenkrans, waarin wij zo
            dikwijls hetzelfde gebed herhalen, aan God of aan Maria niet
            mishaagt.</p>
            <p>A. Hij mishaagt hun — <strong>geenszins, want Christus
            heeft ons geleerd,</strong> dat wij, — <strong>om te
            verkrijgen hetgeen wij begeren,</strong> dienen <strong>te
            volharden in het roepen en kloppen,</strong> of moeten
            bidden met volstandigheid.</p>
            <h1
            id="wat-kracht-is-er-in-de-tekenen-of-kralen-van-het-rozenhoedje">Wat
            kracht is er in de tekenen of kralen van het
            Rozenhoedje?</h1>
            <h2
            id="de-tekenen-hebben-geen-kracht-maar-dienen-alleen-tot-gedachtenis-van-het-getal-dat-wij-god-en-zijn-h.-moeder-willen-opdragen">De
            tekenen hebben geen kracht, maar dienen alleen tot
            gedachtenis van het getal, dat wij God en zijn H. Moeder
            willen opdragen</h2>
            <p>V. Hebben de kralen van de Rozenkrans uit hun natuur
            enige kracht om ons een goddelijke gunst te geven of te
            verkrijgen?</p>
            <p>A. <strong>De tekenen:</strong> de kralen —
            <strong>hebben</strong> uit hun natuur hoegenaamd
            <strong>geen kracht, maar dienen alleen tot gedachtenis van
            het getal:</strong> tot hulp in het optellen van heft getal
            gebeden, — <strong>dat wij God en zijn H. Moeder willen
            opdragen</strong> of aanbieden.</p>
            <p>De Catechismus spreekt hier uitsluitend van de ongewijde
            Rozenkransen, want de gewijde dienen, uit hoofde van hun
            wijding, om aflaten alsook om van God hulp en bijstand te
            bekomen. De H. Kerk kan zowel een Rozenkrans wijden als een
            gebouw, een plaats, een kerk of andere zaak.</p>
            <h1
            id="is-er-bijgeloof-gelegen-in-het-getal-van-het-rozenhoedje">Is
            er bijgeloof gelegen in het getal van het Rozenhoedje?</h1>
            <h2
            id="geenszins-maar-het-wordt-uitsluitend-genomen-tot-een-geestelijke-betekenis-en-daarom-mag-het-wel-verminderd-of-vermeerderd-worden">Geenszins;
            maar het wordt uitsluitend genomen tot een geestelijke
            betekenis, en daarom mag het wel verminderd of vermeerderd
            worden</h2>
            <p>V. Schrijven de gelovigen aan het getal gebeden (<a
            href="les-06.html">6e v.</a>) waaruit de Rozenkrans bestaat,
            geen kracht toe, die het niet heeft noch van God, noch uit
            zichzelf, noch door de instelling van de H. Kerk? (<a
            href="les-21.html#wat-is-bijgeloof">21ᵉ les, v. 6.</a>)</p>
            <p>A. <strong>Geenszins:</strong> het bevat geen bijgeloof,
            — <strong>het wordt genomen,</strong> niet als had het een
            bijzondere kracht, die het wezenlijk niet heeft, —
            <strong>maar uitsluitend tot een geestelijke
            betekenis:</strong> uitsluitend om ons een geestelijke, een
            godsdienstige zaak te herinneren, namelijk, de gewoonte, bij
            heilige eremijten en dienaren Gods uit vroegere tijden, van
            dagelijks de 150 psalmen van David te lozen; — <strong>en
            daarom,</strong> daar aan dit getal geen bijzondere kracht
            erkend wordt, — <strong>mag het wel verminderd of
            vermeerderd worden,</strong> zonder dat het gebed er zijn
            waarde en kracht door verliest. Nochtans moet men, om de
            aflaten te verdienen die de H. Kerk aan de Rozenkrans
            gehecht heeft, het getal gebeden zeggen door haar geëist.
            (<a
            href="les-13.html#wat-moeten-wij-doen-om-de-aflaten-te-verdienen">13ᵉ
            les, v. 6.</a>)</p>
            <h3 id="vragen">VRAGEN</h3>
            <p><span class="marginnote"> <img src="resources/1999a.jpg">
            <em>Een heel bijzondere godsvrucht die in de laatste jaren
            meer om meer verspreid werd, is <em>De Ware Godsvrucht</em>
            volgens de zalige Grignion de Montfort. Hij is het die in
            belangrijke schriften vooral de volgende leer heeft
            verspreid: alles komt ons van Jezus door Maria, dus hoeven
            wij naar Jezus te gaan door Maria. Deze theorie heeft deze
            zalige praktisch uitgewerkt. Iemand die leeft volgens die
            opvattingen moet van zijn leven een offerleven maken met,
            door en in Maria, die moet zijn al verdiensten heel
            belangeloos afstaan en in Maria’s handen geven. Die devotie
            werd genoemd door de zalige zelf: “De Liefdeslavernij”, voor
            verdere uitleg, zie de boeken van Grignion de Montfort.
            <br/>Hoe zal de onderwijzer de Godsvrucht tot Maria bij de
            kinderen inprenten? 1) Dikwijls de gebedsintentie tot Maria
            aanbevelen, trek dan bijzonder de aandacht op de zaterdag
            voor of op een feest van O.L.V. in mei en oktober. 2) De
            devotie van de drie weesgegroeten onder de kinderen
            verspreiden om de zuiverheid door Maria te bewaren of te
            bekomen.</em> </span> Hoe is deze les met de voorgaande
            verbonden? — Waarvan spreekt deze les? — Hoe wordt zij
            verdeeld? — Wat onderzoekt de Catechismus in ieder van die
            delen ?</p>
            <ol type="1">
            <li><p>Leg de vraag uit: <em>Waar is Onze Lieve Vrouw
            nu?</em> — Noem de plaats waar Onze Lieve Vrouw nu is? —
            Zeg, met de woorden van de Catechismus, hoe zij daar is,en
            leg die woorden uit. — Waarom is zij daar op de gezegde
            wijze?</p></li>
            <li><p>Welk is de zin van de vraag: <em>Is de H. Maagd in de
            kerken niet?</em> — Is de H. Maagd wezenlijk of persoonlijk
            in de kerken? — Hoe is zij daar? — Wat verstaat men door
            haar <em>beelden</em> en <em>gedachtenissen?</em> — Welk
            verschil is er tussen de manier op welke Christus en die op
            welke Maria in de kerken is?</p></li>
            <li><p>Helpt de H. Maagd ons rechtstreeks door haar eigen
            macht? — Wie helpt ons op die wijze? — Door hoeveel dingen
            en door welke helpt zij ons? — Wat verstaat men hier door
            <em>haar verdiensten,</em> en hoe worden deze ons toegepast?
            — Wat verstaat men door <em>de gebeden die zij aan God voor
            ons opdraagt?</em> — Hoe zeker is de voorspraak van de H.
            Maagd?</p></li>
            <li><p>Welk werk wordt er vereist„om van Maria te verkrijgen
            hetgene wij van haar begeren? — Zeg, met de woorden van de
            Catechismus, hoe wij dat werk moeten doen, om door Maria te
            verkrijgen hetgene wij begeren. — Leg die woorden
            uit.</p></li>
            <li><p>Wat is er te doen om ons gebed zeer aangenaam te
            maken aan de H. Maagd? — Wat is een goed werk doen ter ere
            van de H. Maagd? — Welke goede werken stelt de Catechismus
            hier voor? — Leg zijn woorden uit.</p></li>
            <li><p>Wat is het Rozenhoedje? — Hoe wordt het verdeeld? …
            Hoe wordt het gewoonlijk gebeden? — Van waar komt de naam
            <em>Rozenhoedje?</em> — Hoe wordt het nog genoemd en waarom?
            — Wat vraagt de Catechismus, als hij zegt: <em>Mishaagt aan
            God of aan Maria de manier van enige gebeden dikwijls te
            herhalen, gelijk wij doen lezende het Rozenhoedje?</em> —
            Waarom mishaagt die manier niet? — Leg de reden
            uit.</p></li>
            <li><p>Geef de zin van de vraag: <em>Wat kracht is er in de
            tekenen of kralen van het Rozenhoedje?</em> — Wat kracht
            hebben nu deze kralen of tekenen? — Zeg, met de woorden van
            de Catechismus, waartoe zij dienen. — Leg die woorden uit. —
            Van welke Rozenkransen spreekt hier de Catechismus? — Hebben
            de gewijde Rozenkransen ook geen kracht? — Welk is hun
            kracht en waaruit hebben zij deze?</p></li>
            <li><p>Wat vraagt de Catechismus als hij zegt: <em>Is er
            bijgeloof gelegen in het getal van het Rozenhoedje?</em> —
            Welk is dat getal? — Zeg, met de woorden van de Catechismus,
            waarom er geen bijgeloof in dit getal is. — Waartoe wordt
            het gebruikt? — Wat betekent de Catechismus, als hij zegt:
            <em>en daarom mag het wel verminderd of vermeerderd
            worden?</em> — Is er een zeker getal vereist om de aflaten
            van een gewijden paternoster te verdienen, en waarom
            ?</p></li>
            </ol>
    </section>
  </article>
  <footer>
    <p class="bottom-line-1"><a href="les-20.html">TWINTIGSTE LES . Van de Liefde</a></p>
    <p class="bottom-line-1"><a href="tafel.html">INHOUDSTAFEL</a> – <a href="boek.html">BESTEL</a></p>
  </footer>
</body>
</html>
